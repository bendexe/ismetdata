"Dünya bilim tarihçiliğinin tartışmasız en önemli isimlerinden biri merhum Fuat Sezgin’di. Derinlikli, uzun yıllara dayanan çalışmaları, sahih bakış açısıyla bilim tarihinin insanlığın ortak malı olduğunu, bugünkü Batı biliminin İslâm medeniyetinin güçlü tesirleriyle doğduğunu ortaya koydu.
 
Sefer Turan’ın söyleşiyle şekillendirdiği Bilim Tarihi Sohbetleri İslâm bilimler tarihinin en önemli isimlerinden Fuat Sezgin’in hayatı, anıları, aynı zamanda bilimler tarihine duyulan tutkunun kitabı… Yaşadıklarını dönemin toplumsal ve siyasal panoramasını çizerek anlatan Sezgin, 1940’larda adım attığı üniversitede yavaş yavaş yazma eserlerin ve bilimler tarihinin sınırsız dünyasına yolculuğunu, alışıldık kalıpların dışına çıkan öğrenme şevkini gözler önüne seriyor. Ne var ki akademik araştırmalarıyla ses getiren Sezgin, 27 Mayıs 1960 askeri darbesi sırasında yürütülen tasfiye sonucunda kürsüsü elinden alınan bilim adamlarımızdan biri olmaktan kurtulamayacaktır.
 
Fuat Sezgin, kitaptaki söyleşilerde sadece geçtiği bu yolları anlatmakla kalmıyor, bakış açısına yön veren bilimler tarihi alanındaki gelişmeleri de tüm ayrıntılarıyla sunuyor. Bir yandan icatlar, buluşlar hakkında muazzam bir sohbete şahitlik ederken diğer yandan bilimler tarihine, Hellmut Ritter, Carl Brockelmann, George Sarton, Franz Rosenthal gibi isimlere, oryantalist araştırmalardan İslâm âleminin ahvaline, İslâm kültür çevresinde Müslüman bilginler tarafından yapılmış aletlerin modellerinin sergilendiği müzelere uzanan kapsamlı bir dökümün sunulmasına da tanık oluyoruz.
 
Sefer Turan’ın , sadece bir insanın hikâyesini anlatmıyor; insanların yaptıkları iyi işlerle kendi hayatlarını olduğu kadar başkalarının hayatlarını da nasıl zenginleştirdiğini gösteriyor… Bu yönüyle çalışma, bilim tarihine ilgi duyanlar için olduğu kadar İslâm’ın bilimler tarihindeki yaratıcı rolünü kavramak için de bir başucu kitabı niteliğinde…"
'Fetih Sancakları' Bedir'den Preveze'ye İslam ümmetinin cihat tutkusunu anlatıyor. Aşk, fedakarlık ve şehadet özlemiyle yoğrulmuş müslümanların nefes kesen mücadeleleri. İçiçe küçük, severek okuyacağınız romanlar...
"Cervantes’in Don Kişot ile şövalyelik çağında açtığı çığırı, Flaubert’in Madam Bovary portresi aracılığıyla romantizm döneminde açtığı söylenir. Flaubert bu romanında, duyguları fazla ciddiye alan, romanlardakine benzer gerçek bir aşk yaşamak isteyen, ihtirasın körleştirdiği Emma’nın sürüklendiği felaket ekseninde burjuvazi, aile, ahlak gibi pek çok kavramı sorguluyor. Flaubert’in edebiyata “bovarizm” adında bir üslup armağan ettiği yapıtı Madam Bovary, yasaklandığı 1857 yılından bugüne, anti romantik diliyle gerçek mutluluğun kaynağını sorgulatmaya devam ediyor. 
“Flaubert öyle bir devdir ki, bir kutu yapmak için hiç çekinmeden bir ormanı devirir.”
- Alexandre Dumas"
"Rus ve dünya edebiyatının en önemli eserlerinden biri kabul edilen Suç ve Ceza, Dostoyevski’nin olgunluk çağının bütün ihtişamını sayfalarına sığdırır. Onun gözlem gücü, eleştiriyle kurgusal romanın ahengini yakalama becerisi en çok Suç ve Ceza’da belirginleşir. Raskolnikov’u cinayet işlemeye sürükleyen toplumsal yapıyı ve kahramanın ona taban tabana zıt zihin dünyasını resmeden usta yazar, okurları suçun ahlâki boyutunu sorgulamaya zorluyor. 
“Sonunda nerede olduğunu hatırlamadan oradan uzaklaştı; meydana ulaştığında tüm bedenini, ruhunu kaplayan müthiş bir duyguya kapıldı. Ansızın Sonya’nın sözlerini hatırladı: ‘Hemen şimdi bir dört yol ağzına koşun, yere kapanın, kirlettiğiniz toprağı öpün ve dünyanın önünde saygıyla eğilerek ‘Ben bir katilim!’ diye bağırın!"""
"Son dönemde moda olan 'nehir söyleşi' formatından bir uzun hikâye çıkarmayı başaran Kutlu, bu yeni tarzıyla Türk edebiyatında bir ilki gerçekleştiriyor. Kitabı eline ilk alanların Anadolu Yakası isminin altında yer alan 'Nehir Söyleşi' ibaresini görünce ister istemez ""Mustafa Kutlu ile yapılmış bir söyleşi mi var karşımızda?"" diye meraklanmasına yol açan kitapta, “Anadolu Yakası” adlı yerel bir kanalın başarılı sahibi Muzo Gönül ile bir gazete muhabirinin yaptığı 'nehir söyleşi, hikâye formatında sunuluyor okura. Yerel bir televizyon kanalı sahibiyle yapılan röportajdan doyumsuz bir uzun hikâye çıkaran yazar, okura Anadolu ile İstanbul arasında gel-gitler yaşatarak taşra-şehir eksenindeki değişimi gözler önüne seriyor.

H. Salih Zengin"
Turgenyev’in hayatındaki bir dizi değişikliğin başlangıcında bu dev eser yatıyor. Roman yayımlandıktan hemen sonra, içinde barındırdığı ağır toplum eleştirileri sebebiyle, yazar ülkesinden ayrılmak zorunda kalır. İvan Turgenyev’in başyapıtı Babalar ve Oğullar, salt bir kuşak çatışması vakasından öte, geleneklere sistemli bir karşı çıkış tavrını ortaya koyar. Bazarov’un çatışması yalnızca üst soyuyla girdiği uyumsuzlukları değil, çağdaşlarının tüm kabullenişlerine yönelttiği itirazları da içerir. 19. yüzyıl Rusya taşrasının bu yalnız ve ıstıraplı delikanlısında ete kemiğe bürünen nihilist felsefe, edebiyat tarihinde ilk kez bir romanın üzerine kurulduğu ana tema olarak karşımıza çıkar.

Rusya' da Türkiye tarihinin bir sonraki sahnesini izliyor gibiyim... Artık Rusya için söylenen hemen her şey bizim için de geçerli. Meşrutiyetini ve güvenilir ulemasını kaybetmiş, aşırı derecede yıpranmış, sadece aydınlarının desteğinden değil, camilerini dolduracak güvenilir müminlerinden de yoksun bir toplum... Entelektüel bir boşluk içinde, temsil ettiklerinin ihtiyaçlarını dillendirmekten aciz, bir o kadar zayıf ve deorganize muhalefet... Ülke çıkarlarını hiçe sayan küreselleşmeciler diye birileri... Medyayı kontrol eden finansman çevreleriyle devlet arasındaki enformasyon savaşlarında bölünmüş bir halk... Kendi hükümetleri ile yabancı bir güçmüşçesine pazarlık eden ekonomi seçkinleri... İnsan hayatının gündelik gereksinimlerinin ötesinde, daha üstün bir anlamı yokmuş gibi yaşanıyor olması... Tarihin kaderci bir bakış açısıyla değerlendirilmesi...
"Herkes konuşabilir ama çok az insan konuşurken ETKİLER ve çok daha azı istediği şeye karşısındakini İKNA EDER
 
Hayatta öğrenebileceğiniz en önemli beceri nedir?
Hiç şüphesiz etkili ve ikna edici konuşma becerisidir. Daha etkili olmak veya hedeflediğiniz şeylere ulaşmak her noktada konuşma beceriniz sayesinde olur.
Size bazı sorular sorayım:
Özel veya profesyonel hayatınızda etrafınızdakileri konuşmanızla etki altına almak ister misiniz?
Peki ya ve ?
Sizi dinleyenlere istiyor musunuz?
Ya da hayatının kontrolünü eline almış çizmek?
Hayatınızda ve ister misiniz?
 
Bunlar öylesine sorulmuş sorular değil. Bunlar sizi hedeflediğiniz yere taşıyacak sorular. Bu sorulara evet yanıtı verdiyseniz yapmanız gereken, etkileyici ve ikna edici konuşmayı, yani öğrenmek.
Retoriği öğrendiğinizde artık başkalarının çizdiği sınırlara bağlı kalmayacak, etkili ve ikna edici konuşamamanın bedelini ödemeyeceksiniz. Başkalarının size uyguladığı manipülasyonların farkına varacak ve onlardan kurtulacak; yapabileceğiniz, sahip olabileceğiniz, anlattıkça yakalayabileceğiniz hedeflere emin adımlarla ilerleyeceksiniz.
ile etkileyici ve ikna edici bir konuşmacıya dönüşmeye, bir insan mıknatısına dönüşmeye var mısınız?"
"“Biz seçmeniz, müşteriyiz, son kullanıcıyız, hedef kitleyiz... Ölü canlar biziz aslında.”
— İsmail Güzelsoy
 
Ölüp gitmş bir serf neye mi yarar? Çiçikov’a göre çok şeye! Uyanık Çiçikov, ölü serfleri alıp sattıkça her şeyin alınıp satılabildiği yeni düzenin resmi biraz daha net çıkıyor ortaya. Ölü serflere can katan Çiçikov okuru hüznün ve kahkahanın birleştiği yerde öylece bırakıveriyor."
“Ve Durgun Akardı Don”, Don bölgesinin destanıdır. Eser, bir Kazak ailesi ekseninde Don bölgesini ve savaşın, devrimin ve iç savaşın bölgeye yansıyışını çok yönlü, derinlemesine ve bir o kadar da sade bir dille anlatır. Birinci ciltte Don Kazakları’nın Çar dönemindeki yaşam koşulları, gelenekleri, görenekleriyle dile getirilir. Bu cilt, nehir romanının kahramanlarını ve ruh durumlarını da tanıtır. İkinci cilt, Birinci Dünya Savaşı, 1917 Ekim Devrimi’yle, roman kahramanlarının bu olaylardaki durumuna ayrılmıştır. Üçüncü ve dördüncü ciltlerde Don Kazakları’nın ayaklanmaları, Don bölgesinde kurulan bağımsız cumhuriyetler, İç Savaş ve Avrupa’nın bu iç savaştaki rolü irdelenir. Bu kargaşada savrulan kahramanlarla canlı bir belgesel ve çağdaş bir destan sergiler Şolohov. Bozkır çiçekleri kadar canlı ve birbirine benzemez insanlarıyla, yaşanmışlığın sahiciliği ve olağanüstü anlatımıyla Ve Durgun Akardı Don, bütün zamanların en önemli romanlarındandır.
"Anadolu, Türk'ün zengin kültür birikimlerinin cıvıldaştığı kutsal bişr ortamdır. Burada bizi biz yapan değerlerin en güzel örneklerini bulmamız hiç de zor olmayacaktır. Yüzlerce yıldan beri anlatılagelen ve artık bizim olan, bizden birer parça olan bu halk anlatımları aslında sıradan birer hihaye olmayıp birbirinden farklı pek çok güzle duygunun simgelerle dile getirildiği birer uyarı notudur.

Efsane dünyasının bir güzel yanı da coğrafyaların aynı duyguları ve dilekleri paylaşmalarıdır. Çanakkale veya Balıkkesir'deki bir anlatmanın asla etkilenme olmadan kendisini Kars'ta veya Gaziantep'te buluvermesi, onların ruhlardaki ortak kaynaklardan fışkırmasıyla ilgilidir. Galiba efsaneleri güzel kılan yönlerinden biri de bu olmalıdır.

İnanıyorum ki bu efsaneleri beğeneceksiniz, hatta onların bazılarına sahip bile çıkacaksınız. Belkide bildiklerinize ne kadar çok benzediğini görecek, bu benzerlik karşısında şaşıracaksınız. Zaten efsaneler biraz da bizleri şaşırtmak için anlatılmazlar mı?"
"15. asır, manzum hadis tercümesi türündeki eserlerin zirve yaptığı bir dönemdir. Bu dönemde ekseriyatı kırk ve yüz hadis olmak üzere kırk civarında eser yazılmıştır. Bunlardan biri de Kadrî adlı, kim olduğu hakkında sadece tahmin yürütebildiğimiz bir şairin, 23’ü sahih olmak üzere seçtiği 101 hadisi, ikişer beyitlik kıt’a nazım şekliyle tercüme ve şerh ettiği eseridir. Sarih bir Türkçe ve nasihat üslubuyla yazılan manzumenin özel bir adı olmayıp fâilâtün fâilâtün fâilâtün fâilün kalıbıyla nazmedilmiştir. Tek tam nüshası şahsî kütüphanemizde bulunan bu metnin, 1602, 1622, 1697 ve 1851 tarihli toplam dört âdet nüshası mevcuttur.
Elinizdeki bu kitapta, ilk bölümde Kadrî’nin kimliği üzerinde durulduktan sonra manzum 101 hadis tercümesinin şekil ve muhteva tedkiki yapılmıştır. İkinci bölümde, tespit edilen dört nüshaya dayalı olarak metnin edisyon kritiği verilmiştir. İlave olarak özellikle genç nesillerin böyle metinleri daha iyi anlayabilmesi adına eserin dil içi çevrimi de yapılmıştır. Böylece Kadrî ve hadis tercümesinin kültür ve edebiyat tarihimizdeki layık olduğu değeri görmesi hedeflenmiş ve pek çok bilim dalını yakından ilgilendiren bu türle ilgili çalışmalara katkı sunulmak istenmiştir."
Abdülhak Hamid, Mehmed Akif, Süleyman Nazif, Cenab Şahabeddin, Sami Paşazade Sezai ve Midhat Cemal Kuntay'ı mevsim çiçekleriyle bezeli mükellef bir yemek masasında gösteren ünlü bir fotoğraf vardır. Bu fotoğrafın adeta içine girerek davetin verildiği Mısır Apartmanı'nın kapısından 1924 yılına çıkan Beşir Ayvazoğlu, elinizdeki kitapta, Mehmed Akif'i merkeze alarak, söz konusu davetin sebebini, nerede ve niçin verildiğini, karede yer alan şair ve yazarların birbirleriyle ilişkilerini, o günlerde yaşadıkları dramları, henüz ilan edilmiş olan Cumhuriyet'in hayatlarına nasıl yansıdığını anlatıyor. Karede görünmeseler de, fotoğrafın içine girildiğinde hemen karşılaşılan Faruk Nafiz Çamlıbel, Abbas Halim Paşa ve Fuad Şemsi İnan gibi renkli şahsiyetlerin de yer aldıkları bu kitap, kültür ve edebiyat tarihimizin karanlık noktalarına ışık tutuyor.

"“Burada canımın hiç sıkılmadığını, hayatımdan memnun olduğumu, bugün dünden ziyade ve yarından daha az ümitli olarak kurtuluşumuzu beklediğimi elbet anladın. Köpoğlu dünya, yuvarlana yuvarlana namuslu bir yere gidiyor, inşallah bu kocaman boğuşmada memleketimiz muharebeye hiç girmeyecektir. Kırk yılda bir kere şu Anadolu milleti bir harpten hariç kalsın. Milletin alın teriyle kurulan köprüler, fabrikalar, döşenen yollar, harap olacak diye bir üzülüyorum.”
 
1950 Öncesi Cezaevi Notları adı altında toplanan bu ciltte Kemal Tahir’in yazmayı düşündüğü romanlar için aldığı notların yanı sıra dönemin siyasi ve kültürel havasına dair düşünceleri de yer alıyor. Edebiyatımızın en önemli yazarlarının başında gelen Kemal Tahir, aracılığı ile bugünün ve yarının yazarlarına neyi nasıl yapacaklarına dair ipuçları sunuyor."
"Bay Fogg zengin ve kimsesizdir. Arkadaşlarıyla devamlı yaptıkları toplantılarının birinde, bir banka soygunundan sonra bir iddiaya tutuşur. 80 günde devr-i alem yapabileceği iddianın konusudur. Bay Fogg, yardımcısı ile birlikte vakit kaybetmeden yola koyulur. Tren, fil ve gemi sırtlarında yolculuğa başlarlar.

İlkel toplumlar, kızıldereliler ve kültürel pek çok unsurla tanıştıkları bu maceralarda soygunda şüpheli oldukları gerekçesiyle Dedektif Fix’te peşlerine düşecektir. Dedektif Fix’e göre bu macera tamamen bir tür üst örtme ve kalpazanlıktan başka bir şey değildir. Bay Fogg’u yakalamak için tutuklama kararı beklemektedir. Bay Fogg Dedektif Fix’ten habersiz yolda ilkel toplumların bir kadını kurban ettiklerini görürler. Canlarını tehlikeye atarak kadını kurtarırlar. Genç yaşta bir prensle evlendirilen bu kadın kocası öldükten sonra gömülmeye çalışıldığı ve yakalanırsa öldürüleceğini söyler. Bay Fogg bu kadını da kendisinin dahi tahmin edemediği bir sona doğru yanına alır."
Türk şiirinin çizgisini değiştirmiş, çok yönlü, evrensel boyutlu bir şair ve yazarın bu basım için yeniden gözden geçirilmiş, kaynak metinler esas alınarak düzeltilmiş "külliyatı"...

Kapıya gelen yolculara bak. hepsi de birbirine dayanıp yoldaş olmuş, gelmişler! ~Her zerreye ayrı bir kapı var; şu halde her zerreden ona başka bir yol var! ~Sen ne bilirsin hangi yola gideceğini: hangi yolla o kapıya varıp ulaşacağını? ~Onu apaçık ararsan işte o zaman gizlenir... gizliliklerde ararsan açığa çıkar! ~Açıkta aradığın zaman gizlidir, gizlide aradığın zaman meydanda! ~Onu, onunla tanı, kendinle değil. Yol, ondan başlar, ona gider: akıldan başlamaz! ~-Feridedin-i Attar
"Tenten’in Yaratıcısı Herge’nin Yeni Çizgi Roman Serisi İlk Kez Türkçe’de!

Tenten’e hayat veren Hergé bu kez çocukluk halleri üzerine eğlenceli bir çizgi romanla karşımızda. Çocukluğa adeta bir saygı duruşu olan seride kahramanlarımız Quick ve Flupke, kendilerine has karakterleri, yaramazlıkları ve saflıklarıyla on bir cilt boyunca okuru gülmekten kırıp geçiriyor. Kimi zaman ailelerini, kimi zaman polisleri kızdırıyorlar ve çoğu zaman başlarından büyük dertler açıyorlar. Serinin son kitabının da dediği gibi Kemerlerinizi Bağlayın çünkü Tenten’i aratmayacak bir maceraya atılmak üzereyiz."
"Biz, yalnız yönetim şeklimizin düzeltilmesini istemek, vatandaşlarımıza ne olduğu belirsiz bir birlik teklif etmekle kalmıyoruz, asıl, geçim şeklimizin düzeltilmesi lüzumunu anlatmak; birincideki fenalığın ikincideki noksanlardan kaynaklandığını göstermek; maddi-manevi tembelliğimize karşı kamuoyunda kuvvetli bir reaksiyon oluşturmak istiyoruz. Bir Abdülhamit’i ortadan kaldırmakla toplumsal ve bireysel özgürlüğü hiç bir vakit sağlayamayız. Sefaletimizin esas sebeplerini keşfedip giderilmesi çaresine dört elle sarılmadıkça bugünkü Abdülhamit’in yeri hiç bir zaman boş kalmaz; o gider, yerine başkaları geçer.""

Son dönem Osmanlı intelijansiyasının önemli isimlerinden Prens Sabahaddin’in bu yerinde tespitini tarih haklı çıkardı. İktidarın el değiştirmesiyle haklar, özgürlükler ve kalkınma sorunlarını çözeceğini düşünen ülkemiz için iki yüz yıllık “Türkiye nasıl kurtulur?” sorusu güncelliğini korumaya devam ediyor.

Osmanlıca aslından transkrip edip günümüz Türkçesine aktardığımız bu eser, Prens Sabahaddin’in idari ve iktisadi alanlarla ilgili önerilerini ve bunların temeline yerleştirdiği eğitim metodolojisini içeriyor.

Yüzyıllık sorunlarla uğraşmaya devam eden bir toplum olarak bu eserin, gerek o dönemi anlamaya gerekse bugün önümüzü aydınlatmaya katkı sağlayacağını umuyoruz."

"Schopenhauer’in en önemli eseri, birbirleriyle çok yakından alakalı olan, kendisinin de Yaşam Bilgeliği Üzerine Aforizmalar olarak adlandırdığı metinleri bir araya getirdiği eseridir. Bu eseri, 1844-1850 yılları arasında yazmıştır, ancak eserlerin oluşumu için gereken düşünsel hazırlık on yıllarca sürmüştür. Schopenhauer yaşlılıkta elde ettiği bu takdirin büyük bir kısmını Yaşam Bilgeliği Üzerine Aforizmalar adlı eserine borçludur. İnsanlarla hiçbir zaman dengeleyici bir uyum sağlayamadığı iç dünyası ve dış dünyası arasındaki mücadele, acı çekmesine sebep olmuştur ve bu nedenle kendisini açıklamak için aforizmaları yazmıştır. Aforizmalar, yaşam bilgeliği olarak, insanlığın hayatı zorlaştıran ya da kendi hatası olmaksızın, hayatı onun için zorlaştıran nedenler hakkındaki bilgileri içerir. Gelecek nesiller, Yaşam Bilgeliği Üzerine Aforizmalar’dan daha mutlu bir hayat sürdürme öğretisini almalıdırlar.
En büyük eylemleri gerçekleştirirken ya da ölümsüz eserler yaratırken, bunların böyle olduklarının farkında değilizdir; tam tersine o anki amaçlarımıza uygun, o anki niyetlerimize denk, yani o anda doğru olduklarını biliriz."
"İrlanda kültürü hakkında alabildiğine komik bir parodi olarak da okunan Ağaca Tüneyen Sweeny, pinti amcasıyla birlikte Dublin’de yaşayan miskin ve derbeder bir üniversite öğrencisinin öyküsünü anlatıyor. Dublin sokaklarında aylaklık eden, fırsat buldukça kafa çeken, ahbaplarıyla felsefi ve edebi konularda sohbet etmeyi seven bu genç, vaktinin çoğunu yatağında okumakla ya da romanını yazmakla geçirir. Yazmakta olduğu romanda, kendisi gibi yatağına düşkün, tuhaf mı tuhaf bir yazar olan başkarakter Trellis de bir roman yazmaktadır. Trellis’in yarattığı ve diğer yazarlardan ödünç aldığı kurgu karakterler zaman içinde kontrolden çıkıp başkaldırarak kötü yazarlığının bedelini ona fena ödetirler...
 
Flann O’Brien’ın çılgın zekâsı ile İrlandalılara özgü hiciv ve espri anlayışının adeta dizginlerinden boşanmışçasına dans ettiği; grotesk, kara mizah, mitoloji ve en saf haliyle saçmalığın baş döndürücü bir şekilde harmanlandığı Ağaca Tüneyen Sweeny, tüm bunların yanı sıra, Joyce’un Ulysses’te yaptığı gibi benzersiz bir Dublin betimlemesi sunuyor.
 
Hakiki bir mizah duygusuna sahip, gerçek bir yazar.
James Joyce"
Ağacın Çürüğü, Baldaki Tuz, Ustadır Arı ve Zulmün Artsın Yaşar Kemal'in gazetelerde, dergilerde yayınlanmış toplumcu ve gerçekçi bir bakış açısıyla kaleme aldığı yazılarından ve konuşmalarından derlenen kitaplardır. Yazarın düşünce ve yazarlık serüvenine tanıklık eden bu yazılar halkın yıllardır içine sürüklendiği karanlığın belgeleridir.
"Afganistan olayı sessiz kalınacak bir olay değil. Fakat bu biraz da mizaç işidir diyebilirim. Bir heyecan işi. Bir şairin binlerce kilometre uzaktan bir heyecanı duyması ise oldukça kolay. Ben ilgilendim, onda enteresan dinamikler yakaladım, zaman zaman şiirleştirdim bunu."
"İrlanda kültürü hakkında alabildiğine komik bir parodi olarak da okunan Ağaca Tüneyen Sweeny, pinti amcasıyla birlikte Dublin’de yaşayan miskin ve derbeder bir üniversite öğrencisinin öyküsünü anlatıyor. Dublin sokaklarında aylaklık eden, fırsat buldukça kafa çeken, ahbaplarıyla felsefi ve edebi konularda sohbet etmeyi seven bu genç, vaktinin çoğunu yatağında okumakla ya da romanını yazmakla geçirir. Yazmakta olduğu romanda, kendisi gibi yatağına düşkün, tuhaf mı tuhaf bir yazar olan başkarakter Trellis de bir roman yazmaktadır. Trellis’in yarattığı ve diğer yazarlardan ödünç aldığı kurgu karakterler zaman içinde kontrolden çıkıp başkaldırarak kötü yazarlığının bedelini ona fena ödetirler...
 
Flann O’Brien’ın çılgın zekâsı ile İrlandalılara özgü hiciv ve espri anlayışının adeta dizginlerinden boşanmışçasına dans ettiği; grotesk, kara mizah, mitoloji ve en saf haliyle saçmalığın baş döndürücü bir şekilde harmanlandığı Ağaca Tüneyen Sweeny, tüm bunların yanı sıra, Joyce’un Ulysses’te yaptığı gibi benzersiz bir Dublin betimlemesi sunuyor.
 
Hakiki bir mizah duygusuna sahip, gerçek bir yazar.
James Joyce"
"“Fakat düşün bir kere, dünya o kadar, o kadar, o kadar geniş ki burada minnacık bir arazi parçasına sıkışıp kalmak aptallık olur. Deden anlatmıştı, taaa uzaklardan gelmişler. Bil bakalım ne kadar uzaklardan?” Fakat Upuy cevap vermedi. Rengi solmuş gibi, isteksiz bir şekilde babasına baktı. Ve dalgın dalgın, “Ne kadar uzaklardan?” diye sordu. “Tam bir milyon kanat vuruşu uzaktan.”
Cahit Zarifoğlu, hayal ve gerçeğin içinden filizlenen bir hikâye ile selamlıyor bizi. Anne ve baba ağaçkakanların korkuları yaşamlarına yön verirken ceviz ağaçlarının üzerinden hızla geçen yavru kuş, rüya içinde rüyaya, gerçek içinde gerçeğe dikkatle bakmamız için kanat çırpıyor."
"Umudumu hiç ama hiç yitirmedim. Acılarıma ezdirmedim. Şiirlerimin bir kıyıcığında da saklı tuttum. Acı varsa onu duymak başka, acıya yenik düşmek başka. Acıya yenik değiliz ne ben ne de şiirim.
Gülten Akın"
"""Bu millet niye bu hâle düştü? Yirmi yıl dayandık, yirmi yıl dah adayanabilecek miyiz? Sözü sakız, köleliği kurtuluş bildik, fakat analarımızın yüreği taş bağladı... Karılarımız dul, çocuklarımız yetim kaldı... Para verildi, parayla alınamayacak nemiz varsa alındı... Yozlaştık, posalaştık... Bunu bilmez mi beyler? Bilirse, bu tren, bu kalabalık nedir? Ben niye buradayım... Niye boynu bükük çocuklarımın? Ah! Yağsız aş, kuru ekmek yiyip ele minnet etmeyen anam... ah!...""

Adam kahırlandıkça kahırlanır. Kahır, kalabalığı seyreden gözlerinde yaşa dönüşürken adam birden kendine gelir. Babadır, büyüktür... Karısı, çocukları yanındadır... Ağlamak yasaktır."

"Ağlayan Nar ülkesinden ayrılıp Türkiye'ye gelen doktoralı Alman şarkiyatçı Ferdinand Tauberin kendi benliğini bulma yaptığı gizemli içsel gelişim yolculuğunu konu alan bir romandır. Doğu felsefesinin temelinde yatan mistik düşüncenin Alman Romantik felsesinin yapı taşlarıyla harmanlanarak birbirinden ayrılmaz bir bütün olarak sunulması eserin özde Doğu kültürüyle Batı kültürünü sembolik bir biçimde sentezlediğini göstermektedir.

Gerek doğu gerekse Batı dünyasındaki evrensel değerlerin ve insanlık ideallerinin derin anlamını barışçıl bir bakış açısıyla vurgulayan fantastik nitelikli bu eseri kültürler arası sevginin kitabı olarak nitelendirmek mümkündür.Ağlan Nar farklı uluslar arasındaki uçurumu ve yabancılaşmayı aşmanın yollarını aramakta bunları bulmakta ve okuruyla paylaşmaktadır."
Bir aşk destanı olan Ağrı Dağı Efsanesi geleneklerini Mahmut Han'a karşı savunan Ahmet ile Gülbahar arasındaki aşkı konu alır. Efsanelere ve halk söylencelerine yürekten bağlı Yaşar Kemal'in bu romanı, insan psikolojisinin derinliklerini de içerir.
"Türk öykücülüğünün zarif sesi Sevinç Çokum’dan bir Kurtuluş Savaşı romanı. Romanın mekânı, Osmanlı’nın kuruluş toprağı olan Söğüt.
Karakterler çok boyutlu ve derin: Yusuf, Esma, Kayalı Süleyman, Nafiz Bey, Selim ve dahası. Karton olmayan, sığlıktan uzak karakterler. Lirik ve konuşkan.
Cumhuriyet’in kuruluş tomurcuklarını, sırf yazılı belgelerle değil, o coğrafyada yaşamış Ali Amca, Memiş Dayı gibi gerçek kişilerden dinledikleriyle hikâye ediyor Çokum.
Bilmediği bir coğrafya üzerine konuşmuyor anlatıcı; bildiği, tecrübe ettiği, toprağını gördüğü bir yerden ses ediyor.

“Söğüt mavi-mor tepelerin ardındadır,” derken, bizi de bir maviliği, morluğu görmeye davet ediyor.

Bu daveti karşılıksız bırakmayacak muahataplar, Sevinç Çokum’un açık penceresinden haberdar okuyucular…"
Yeryüzünün belli başlı mitolojik kentlerinden biri İstanbul, kentin şahdamarı Beyoğlu. Her yiğidin harcı değil böyle zorlu bir konuyu kuşatmak. Salah Birsel'in boşuna en ünlü kitabı olmamıştır: "Ah Beyoğlu Vah Beyoğlu", yayımlandığı 1976 yılından bu yana, edebiyatımızın kült kitaplarından biri sayılagelmişse, bunun en somut nedeni bir benzerinin kaleme alınamamış olmasından geliyor. "Ah Beyoğlu Vah Beyoğlu", yalnızca bir semtin, bir caddenin panoramik tarihi olarak sınırlanamaz: Aynı zamanda bir dönemin çokrenkli tanığıdır. Daha da önemlisi: Türk Edebiyatı'nın en keyifli yazılarından biri. - Enis Batur
"Kitaplar vardır renktir, kitaplar vardır kokudur, kitaplar vardır sestir, aydınlıktır, ışıktır, gözdür, yoldur, izdir, nişandır, semboldür; rüzgar, hava, bulut, ağaç, ırmak, dağ… İşte bu vasıflarla nitelendirdiğim kitaplar arasındadır Ahid Kulesi.
 
Kitabı elinize aldığınız andan itibaren, diğer kitaplardan farklı bir ses verdiğini gözlemleyeceksiniz. Kitabın içindekiler kısmına, ‘Mağara Sesleri’ dediğini göreceksiniz. Edebiyat Kulesi’nin titiz dervişi Pakdil, eserlerini oluştururken yıkıp tekrar kurmaktan, hatta bunu yüzlerce yapıp yüzlerce kez bozmaktan sıkılmayan, kelimelerin hakkını veren bir ustadır.
 
Sessizlik, Kudüs ve yalnızlık. Gecenin karanlıklarını daktilolarıyla aydınlatırken bizlere eşsiz eserler sunmuştur. Bu eşsiz eserlerden bir tanesi de Ahid Kulesi’dir. Ahid Kulesi, düşünceye ve sükûta ahdetmişçesine kendini defalarca okutmaya meyleden bir kitap olarak, tüm renkleri içinde barındıran bir eser olarak okuyucu karşısında dimdik ve sağlam temellerle durmaktadır. / Bilal Can"
"Tanrı’nın var olmasının ya da var olmamasının yol açacağı bazı sonuçlar vardır. Elinizdeki kitap, ahlak alanında Tanrı’nın var olup olmamasının ne gibi farklara yol açtığını ya da bir farka yol açıp açmadığını incelemektedir. Kitabın “Tanrı vardır” ya da “Objektif ahlak vardır” gibi iddiaları yoktur. Ancak iddiam, objektif bir ahlakın varlığının ancak Tanrı ile mümkün olabildiği ve bu ahlakın insanlar üzerindeki bağlayıcılığının (rasyonel temelinin) ancak ilahi adalet vadeden bir Tanrı ile mümkün olabildiğidir.
 
Bu durumda insanlığın önünde ancak iki makul seçenek bulunmaktadır:  ya da 

Bunun dışında kalan seküler objektif ahlak teorileri hem Tanrı’yı oyunun dışında tutup hem de içi boşalan ahlaki kavramları hâlâ bir manaya sahiplermiş gibi kullanmaktadırlar. Fakat Tanrısız objektif bir ahlakın olduğu iddiası meşru bir zemine dayanmamaktadır ve keyfi bir iddiadır. Tanrı yoksa bizi bekleyen yegâne seçenek, objektif bir ahlakın var olmadığını savunan ahlaki nihilizmdir. Zira eğer Tanrı yoksa, ahlak şans eseri geliştirdiğimiz evrimsel bir adaptasyondur. Bu durumda ahlak ve iyi-kötü gibi ahlaki kavramlar kendinde bir değere sahip olmayan sosyal fenomenlerdir. Zira Tanrı yoksa ahlak, zeki bir hayvan türü olan insanın kendini haddinden fazla kaptırdığı bir illüzyondur."

Etrafımızdan imdat istiyoruz, gözlerimizin önünde kuvveti temsil eden zümre lakayıt gülüyor. Halka çevriliyoruz, cemaat sarhoştur, kendine gelemeyecek kadar sızmış bir halde. Kime yalvaralım? Nereye çevrilelim?..

"Son dönemin önde gelen Nakşibendî meşayıhından olan Ahmed Ziyauddin Gümüşhanevî Hazretleri, ülkemizde daha ziyade Râmuzu’l-ehâdis adlı eseriyle tanınmaktadır. Letâifu’l-hikem ve’l-Mevâiz Şerh-i Garâibi’l-ehâdîs ismini verdiği elinizdeki bu eser ise seçilmiş bin iki yüz küsur hadis-i şerifin şerhini ihtiva etmektedir. Gümüşhanevî Hazretleri eserini şöyle takdim etmektedir:
“Peygamberliğin acaibi ve velâyetin inceliklerinden olan bu kitaptaki hadisleri Nübuvvet-i Muhammediyye’nin nurundan ve hadisler deryasından topladım. Bu husus kitabın ismine işaret etmektedir. Her ne kadar “acâib” kelimesi “garâib” manasına gelmekte ise de, isim böyle konuldu.
Hadislerin senetlerini hazfettim. Hadisleri alfabetik olarak sıraladım. Lafzen ve ma’nen latifelerden ibaret olarak; hadislerin sahih, zayıf, merfu, munkatı ve diğer ceşitlerini belirttim. Her hadisin sonunda, onu kimin naklettiğini söyledim. Hidayete ulaştıran sahabî ravilerini zikrettim.”"
"Bu kitapta, Antik Yunan tiyatrosunun önemli oyun yazarlarından Euripides’in Alkestis, Medeia ve Elektra adlı üç oyunu yer alıyor. Bu üç oyunun ortak özelliği, aile ilişkileri ve ata-erkil toplum düzeninde kadının yeri üzerinde durulmasıdır. Bununla birlikte Euripides, mitten aldığı oyunun konusunu efsane düzeyinden günlük yaşam düzeyine indirir. İdealleşti-rilmiş kişilerden ziyade rençper, sütnine, lala gibi kişileri oyuna dâhil eder. Dolayısıyla ideal-leştirilmeyen kahramanlar hata yaparlar, acı çekerler, zaaflarına yenilirler. Böylece onların psikolojisini yakından tanımak mümkün olur.
 
Ahmet Hamdi Tanpınar’ın Türkçesiyle okuyacağımız bu oyunlar, yazarın çevirmen kimliğini göstermesi açısından önemlidir. Kitapta yer alan dipnotlarda, mitolojik figürler ve olaylar hakkında kısa ve açıklayıcı bilgiler yer almaktadır."

Namık Kemal Zeybek Aşk Yolu’nda “Pîr-i Türkistan” Hoca Ahmet Yesevî’nin hikmetlerinin nasıl tükenmez bir hazine olduğunu gösteriyor. Türkistan Pîri’nin; Türk kimliğinin teşekkülünde ve İslamiyet’in engin bir coğrafyada yayılışında sahip olduğu önemden ne kadar bahsedilse azdır. Namık Kemal Zeybek bulunduğu her ortamda, alpler önünde meşale, erenler gönlünde âşk, âlimler dilinde hakikat ve bütün bir milletin ruhunda maya olan Hoca Ahmet Yesevî’yi anlatmaktan bir an olsun durolmamıştır. Türkler nezdinde yalnızca İslamiyet’in değil aynı zamanda Türkçenin de bayraktarı olan “Pîr-i Türkistan” Hoca Ahmet Yesevî’den öğreneceğimiz daha çok hikmet var.


Yazarın Şehir Mektupları başlığı altında yazdığı denemeler "İstanbul" odağında toplandı ve bunlardan bir kısmı aynı adla kitaplaştı (1995). Akasya ve Mandolin bu çerçevede vücut bulan yazılarda sosyal ve kültürel hayatımızın değişen çehresini ele alıyor.
"Müslüman Sicilya’nın hikâyesi, 902 yılında son Bizans kalesinin düşmesiyle başlar, Norman istilasına kadar, tam iki yüzyıl boyunca devam eder.

Bir sınır toplumu olarak Sicilya, yerli halktan göçebelere, bağlılardan mevâlîlere, gezgin tüccarlardan âlimlere, hacılardan servet sahibi askerlere ve sadakatleri değişken olup pazarlığa açık bulunan siyasî gruplara kadar çeşitli demografik bileşenlere ev sahipliği yapmıştı. Bu çeşitlilik, Sicilya’ya zengin bir tarihî portre sunmuş, bir yandan da bu kadim bölgeyi kültürel ve sosyo-ekonomik çatışmaların merkezi hâline getirmişti.

Müslüman Sicilya'yı Anlatmak, Ortaçağ Sicilyası’nın dinamik ve çok katmanlı yapısını inceleyerek okurları, edebî bir dokunuşla, dönemin derinliklerine doğru bir yolculuğa çıkarıyor. Akdeniz medeniyetinin Müslüman Altın Çağ’ını detaylıca okuruyla paylaşan bu eser; edebiyat tarihçileri, tarih meraklıları, Ortaçağ Akdeniz dünyasına ilgi duyan ve Sicilya'nın İslâmî döneminin izini süren herkes için bir başucu eseri olmaya aday."
"Müslüman Sicilya’nın hikâyesi, 902 yılında son Bizans kalesinin düşmesiyle başlar, Norman istilasına kadar, tam iki yüzyıl boyunca devam eder.

Bir sınır toplumu olarak Sicilya, yerli halktan göçebelere, bağlılardan mevâlîlere, gezgin tüccarlardan âlimlere, hacılardan servet sahibi askerlere ve sadakatleri değişken olup pazarlığa açık bulunan siyasî gruplara kadar çeşitli demografik bileşenlere ev sahipliği yapmıştı. Bu çeşitlilik, Sicilya’ya zengin bir tarihî portre sunmuş, bir yandan da bu kadim bölgeyi kültürel ve sosyo-ekonomik çatışmaların merkezi hâline getirmişti.

Müslüman Sicilya'yı Anlatmak, Ortaçağ Sicilyası’nın dinamik ve çok katmanlı yapısını inceleyerek okurları, edebî bir dokunuşla, dönemin derinliklerine doğru bir yolculuğa çıkarıyor. Akdeniz medeniyetinin Müslüman Altın Çağ’ını detaylıca okuruyla paylaşan bu eser; edebiyat tarihçileri, tarih meraklıları, Ortaçağ Akdeniz dünyasına ilgi duyan ve Sicilya'nın İslâmî döneminin izini süren herkes için bir başucu eseri olmaya aday."
"“… Oltanın ucundaki balık şöyle dedi: ‘Yem öyle büyü­lü, çekici, gerçek idi ki; nasıl desem gerçekten daha gerçekti. Şimdi şu son nefesimi verirken itiraf edi­yorum: “Tanrım bunu beklemiyordum’.
*
Elinizdeki kitap sadece şu mektuptaki cümle yüzün­den kaleme alınmıştır desem yeridir. Çağdaş Küre­sel Medeniyet’in (O iki asırdan beri peşine düşüp yetişmeye çalıştığımız muasır medeniyet) insanlığı getirdiği son durak burasıdır.”
 
Mustafa Kutlu’nun gazete yazılarından derleyerek yazdığı yeni eseri toplumumuzun tüm sorunlarına, eksiklerine, nereden nerelere gelindiğine ışık tutarken, çözümlerini de kelimelerinin arasında ilgililere sunuyor."
"Ortada birbirinden farklı iki Akif olduğu kesin…

Biri cemiyet-i beşeriyeye hizmet için yazan ‘Akif, diğeri de kendisi (!) için yazan Âkif.

Çelişki mi? Tutarsızlık mı? Yol değiştirmek mi?

Nedir bu farklılığın sebebi? Hangisi gerçek?

Âkifimizin hangi yönünü öne çıkarmalı: Sanatını mı, fikirlerini mi, şahsiyetini mi?

Tanzimatın getirdiği ikilikler türünden bir ikilem mi bu?

Hem mektep, hem medrese, hem muhafazakârlık, hem modernlik…

Bir yanda mazi, bir yanda âti…

Şizofreni dedikleri bu mu yoksa?"
"Edebiyat ve sanat tarihimizde Akif’in yeri, derinlikte Yunus’ların ayak ucunda ise de, azametle parlaklıkta Fuzûlî’lerle Si- nan’ların başucundadır. Akif, yalnız yirminci asrın Müslüman-Türk şairi değil, dokuzyüz yıllık tarihimizin en yükseklerde duran terennümcüsüdür. O koca bir tarihin türbedârıdır.
Yayını en sona ka- lan (1966), fakat yazımı itibariyle en önce tamamlanan Çantay’ın Akifnâme’si (1937); Eşref Edip’in birinci cildi (aralık 1938) ve ikinci cildi (nisan 1939) ve Midhad Cemal’in Mehmet Akif’i (1939 nisanı civarında)!.. Bu dört büyük cilt, Akif hakkında bugün en temel kaynaklarımız arasında sayılırlar. Dolayısıyla bu dört cilt, Akif konusunda yapılacak her türlü çalışmalar için, sağlam birer hazine değerindedirler. Kaldı ki bu husus, bugünden geriye bakarak çı- kardığımız bir sonuç olmayıp, daha 1939 şartlarında farkına varılmış bir kaziyye hükmündedir.
Osman Nuri Ergin yazısında
Bu çalışmaların her birini, birer “” olarak telâkki ediyor. Sonra da bunları, Mehmet Akif’in Edirnekapı’daki mezarı- nın başına, dört sütun hâlinde dikiyor.
bir yönüyle Mehmet Akif’e dair hatıraları, bir yönüyle de Akif’i tanıyan, seven, sevmeyen geniş bir çevrenin intibâlarını ihtiva ediyor. Ayrıca eser, Hasan Basri Çantay gibi âlim bir kişiliğin şahitlik ettiği, fakat kırılmalar şeklinde devam eden uzun bir dönemin de aynası mesabesinde."
"""Az kaldı, oğlumun Çakır amcası."" dedi. ""Artık dayanamıyorum. Bir dahaki uğradığında beni burada bulamayabilirsin.""
Sesinde açık bir kararlılık vardı.
""Bırakıyor musun?"" dedim.
""Bırakıyorum."" dedi.
""Sermaye?..""
""Eh işte...""
""Artık görüşmeyecek miyiz?""
Gözleri bir kere daha doldu, yanakları bir kere daha ıslandı.
Bu habere gerçekten çok sevindim. Çünkü bu işi isteyerek, severek yapmadığını, güçlü analık duygusuyla Ferhat'ı ve onun geleceğini düşündüğü için her şeye katlandığını biliyordum. Yıldız'ın ulaşılabilir hayaller kurduğunu, yüreğinin kinle, intikam alma duygusuyla değil, sevgiyle dopdolu olduğunu biliyordum. ""Ferhat olmasa, açlıktan sokak ortasında köpekler gibi geberir, yine de bu işi yapmam."" derdi. ""Yavrumdan başkası için yaşıyorsan, kendim için tek bir nefes alıyorsam Allah şu saatte canımı alsın, kahretsin beni!"" derdi."
"Bu çalışmanın esasını Kant'ın başyapıtı “Salt Aklın Eleştirisi”ni irdelemek oluşturuyor Prof. Duralı eserinde Kant’ın hayatını ve felsefesini inceleyip yorumlarken; büyük filozofun “çığır açıcı paradigmasını” ortaya koyuyor.

“Kant’ın inşaa olduğu muazzam felsefe yapısı (sistemi), yeni bir çığrın pınardır. ... ideolojik yansımaysa bağrında, İngiliz kültürü ile felsefesi çıkışlı hakim Çağdaş küreselleştirilen İngiliz-Yahudininkine seçenek oluşturacak medeniyet tasarısını taşıyacaktır.”"
"Sorarım sorarım söylemez dilin
İçli nağmelerin hassastır telin
Eğer bizim köye uğrarsa yolun
Selamımı götür ver seher yeli.

Söyle seher yeli gelişin nerden
Ayrılık acısı soğuktur kardan
Yıllar var ayrıyım o nazlı yardan
Yoksa unuttu mu yar seher yeli."
"Kelkız ile Keloğlan’ın Maceraları DOĞUM GÜNÜ 3-4 Yaş
Kelkız ile Keloğlan’ın Maceraları BÜYÜYORUZ 3-4 Yaş
 
 
Kelkız ile Keloğlan’ın Maceraları OYNUYORUZ 4-5 Yaş
Kelkız ile Keloğlan’ın Maceraları OYUN İSTASYAONU 4-5 Yaş
 
Kelkız ile Keloğlan’ın Maceraları NELER NELER YAPIYORUZ 5-6 Yaş
Kelkız ile Keloğlan’ın Maceraları ÖĞRENİYORUZ 5-6 Yaş"
Al Gözlüm Seyreyle Salih'te Karadeniz'in küçük bir kasabasında on bir yaşındaki Salih'in, kanadı kırık bir mantıya duyduğu sevgi ve mavi oyuncak bir kamyonu elde etme isteği konu alınır. 1970'lerin Türkiyesi, dönemin insan, devlet, iktidar ilişkileri Salih'in dünyasını çevreler. Yaşar Kemal, Salih'in gözünden hayata bakar ve çocukluğun bahçesinden, Türkiye'nin genel yapısını tüm inceliğiyle çizer.
Al Yanaklı Hasan, Muzaffer İzgü'nün 7-12 yaş grubundaki çocuklar için hazıladığı ve Figen Renda'nın resimlediği 12 öyküden oluşan güzel bir kitap.
"“Yumulu gözlerinin içinde bir gazel kaçıyordu. Köpekler, ağızları açık ama hiç havlamadan –belki havlıyorlardı da sesleri kulağına kadar gelmiyordu– gazelin ardında koşuyorlardı. Atlı avcılar da vardı, hepsi de tüfekliydiler. Gazel ordan oraya atıyordu kendini. Bir kurtuluş aranıyordu; bulurum, sığınırım umudunu yitirmemişti. (…) Avcılar geliyorlardı, köpeklerini çağırıyorlardı; köpekler, yaltaklanarak, dillerini yerlere kadar kıpkırmızı sarkıtarak sahiplerinin ayakları dibine koşuyorlar, yüzlerini gazele dönüp yırtıcı, yabanlık gözlerle bakıyorlardı.”
 
, son yılların en çok konuşulan filmlerinden  ve ’nin bir anlamda öncülü sayılabilir. Eser, yayınlanmasından hemen sonra, 1981’de senaryolaştırılmış, üç bölümlük bir dizi olarak TRT’de gösterilmiştir.
 
On yedi yaşındaki Menekşe Çalık, ailesinin, Kemaliye’nin Haydarbey köyü yakınlarındaki çadırından kaçırılır. Birkaç gün içinde yirmiye yakın erkeğin tecavüzüne uğrar. Oradan oraya sürüklenir, şiddet görür ve randevuevine satılmak üzere, otobüsle İstanbul’a götürülürken durumunu şüpheli bulan başka bir yolcu tarafından kurtarılır.
 
Tarık Dursun K.,’de kimlikleri tek tek saptanan tecavüz ve şiddet faillerinin yargılanma sürecini anlatır. Geri dönüşlerle Menekşe’nin yaşadığı kan dondurucu olaylara da şahit oluruz. Roman, faillerin siyasi ve ekonomik güçlerini kullanarak kendilerini aklamaya çalışmalarını, toplumsal çürümeyi tüm iğrençliğiyle gözler önüne serer. Menekşe’den ve adaletten yana olan Cumhuriyet Savcısı Fahri Ergün ise bu vicdanlı, taviz vermez duruşunun bedelini, dava sürecinde geçmişinin ve özel yaşamının gözler önüne serilmesiyle çok ağır ödeyecektir."
Millî Eğitim Bakanlığınca Türk ve dünya edebiyatında 100 Temel Eser’in önce ortaöğretimde ardından ilköğretimde belirlenmiş olmasını, ülkemizdeki okuma oranını artırmaya yönelik bir çaba olarak görüyoruz. Bir başlangıç olarak ilköğretimde 100 Temel Eser ümit vericidir; ilköğretim seviyesindeki çocuklarımıza bu eserleri okutmayı başarabilirsek, "okuyan toplum" olma yolunda önemli bir adım atılmış olacaktır. İlköğretimde 100 Temel Eser’in bir başka olumlu yönü de; aynı eserleri okumuş, o eserlerdeki dil varlığı ile duygu ve düşünce zenginliğini fark etmiş bireylerin oluşturacağı bir toplumun daha hoşgörülü, daha paylaşımcı olmasını sağlamasıdır.

"İnsan Allah der de, titremez mi?
Elbet bu satırların yazarı da titriyor. Korkudan değil, O'nun hakkında konuşmaya ve yazmaya cüret etmekten. Hiçbir tasavvur, Allah'ı olduğu gibi algılayamaz. Hiçbir akıl, Allah'ı mutlak ve mükemmelliğiyle kavrayamaz. Hiçbir beşeri dil, sahibine Allah'ı gereği gibi anlatma imkanı sunmaz. O'nun azameti karşısında akıllar dumura uğrar, diller lal olur, mantık iflas eder, nutk tutulur, sözün soluğu kesilir, kelimelerin nabzı durur.
Peki, bu gerçeği bilmeme rağmen, Allah hakkında bir kitap kaleme almaya beni ikna eden gerçekler ne?
1. Allah'a inanların Allah tasavvurlarının, vahyin inşa ettiği Allah tasavvurundan giderek uzaklaşması.
2. Doğru bir Allah tasavvuruna sahip olmadan, sahih bir kulluk, iman ve teslimiyetin gerçekleşmeyeciği.
3. Allah doğru bilinmeden, tanınmadan, anlaşılmadan, hayatın anlam ve amacının asla anlaşılmayacağı.
İşte bu yüzden Allah demek anlam demektir. Modern hayat Allah'tan uzaklaştıkça anlamdan da uzaklaşmaktadır. Anlamsız bir hayat yük, anlamsız bir insan hiç, anlamsız bir dünya canlı cenazelerin meskun olduğu mezardır."
"'Ne o gece geldi, ne de bir başka gece... Sonradan çok düşündüm. Bu hikaye böyle bitemez. Evet, elimde hiçbir delil kalmadı; evet, o gün mucizevi şekilde bulduğum mahallenin yolunu bir daha keşfedemedim; evet, telefonum bir daha çalmadı... Ama yine de içimde bir umut var. Henüz beni kimin arayıp o adresi verdiğini bilmiyorum. Bitmiş bir hikayeyi yeniden canlandıran o esrarlı kişi bunu yine yapabilir; bir fırsat daha verebilir. Yeterince istersem ve yeterince sabredersem... Mademki beni düşünen biri var... Kim olduğunu bilmesem de beklemeye değer. Çünkü, bir kez olan bir daha olabilir. Bir kez yaşanan tekrar yaşanabilir. Bu umut olmasaydı, yaşamanın ne anlamı kalırdı.'

İnceden inceye kendini belli eden bir ironi, zekice kurgulanmış bir olay örgüsü ve gündelik yaşamın içine gizemi ustalıkla sokan bir anlatım. Murat Gülsoy, Sait Faik Öykü Ödülü'nü aldığı Bu Kitabı Çalın'dan sonra yeni kitabında da usta bir anlatıcı olduğunu kanıtlıyor."





"Kitap yazarlığı konusunda teşvik ve cesaretlenmem değerli siyasetçi çocukluk arkadaşım kuzenim aksiyonlu bir hayat yolunda ilerlerken hep zor zamanların adamı olan kuzenimin 1994 yılına kadar DSP Mamak gençlik komisyon üyesi şu an İyi Parti Çankaya bölge sorumlusu kurultay delegesi Sayın Asım KAYA nedeni iledir.
 
Maddi ve manevi her zaman dostlarının ve dava arkadaşlarının yanında bir çınar misali duran yiğit korkusuz siyaset adamını da bu vesile ile kitabıma konu etmek durumundayım.
 
Askerde iken izinli olduğunda uğradığı suikastten de bedenine isabet eden sayısız mermiye rağmen ameliyattan sağ çıkmayı başardı ve namı değer Hz. Hamza olarak adlandırdığımız gözünün gördüğü hiçbir şeyden korkmayan Ankara’nın ağır abisi iyi ki varsın."

"Altın Işık, manzum, nesir masallar ve piyesle Türk millî kültürünü gelecek nesle aktaracak köklü bir eser. İçerisinde her yaştan insanın keyifle okuyacağı, Keloğlan masalları, peri masalları ve saray masallarını saklıyor.
En eski Türk boyları, gelenek ve görenekleri hakkında detaylı bilgilerin yer aldığı masallarıyla Gökalp, okurunu Türk tarihinin ve kültürünün engin sayfalarında tarifsiz bir yolculuğa çıkarıyor."
"A’mâk-ı Hayâl, II. Meşrutiyet devri yazarlarından Şehbenderzâde Filibeli Ahmed Hilmi tarafından kaleme alınmış, edebiyat tarihçileri tarafından “Divan edebiyatının kaynaklarıyla ortaya çıkan ilk ve tek roman” olarak nitelendirilmiştir.
Masal öğeleri taşıyan bu felsefi romanın dikkate değer noktalarının başında; İslam tasavvufunun başlıca meselelerinden biri olan Vahdet-i Vücut kavramı yer almaktadır. Bu eserde, Aynalı Baba’nın rehberliğinde hayal âleminin derinliklerinde gezen Raci’nin çeşitli maceraları anlatılmaktadır.
A’mâk-ı Hayâl, dönemin dil özellikleri korunarak günümüz Türkçesiyle okuyucuların dikkatine sunulmuştur."



"Çok geç değil. Bu “labirent”ten çıkma olanaklarına sahibiz. Yeter ki önce yolumuzu yitirdiğimizi kabul edelim...
2022 yılında Avrupa’nın göbeğinde geçmişin travmalarını tetikleyen yıkıcı bir savaş patlak verdi. Nükleer felaket senaryolarının gerçeğe dönüşmesine ramak kaldı. Demirden bir el, Batı’yı Rusya ve Çin’le karşı karşıya getirdi adeta.
Kibirli ve bencil yöneticilerin, aklı küçümseyip eşitsizliği besleyen köhne ideolojilerin hükmü altındaki çağımız, son hızla uçuruma doğru sürüklenmekte. Günümüzde ne Batı ne de hasımları insanlığı hapsolduğu bu labirentten çıkarmaya muktedir. Batı’nın da, Doğu’nun da yaydığı ışık dünyayı aydınlatmakta artık yetersiz ama umutsuzluğa yer yok.
Amin Maalouf Labirent’te Batı ile hasımları arasında yaşanan yeni çatışmaların ve meydan okumaların kadim kökenlerini dört büyük ulusun tarihi üzerinden anlatıyor: Meiji döneminde büyük bir modernleşme ivmesi kazanarak Asya’nın yükselen gücü olan Japonya; uzun yıllar Batılı uluslar için tehdit oluşturmuş Rusya; 21. yüzyılda ekonomik üstünlüğünü ilan eden Çin ve gezegenin hâlâ kültürel, teknik ve ekonomik anlamda süper gücü sayılan Amerika Birleşik Devletleri.
Labirent yönünü ve yolunu kaybetmiş insanlık için bir pusula..."
Cengiz Aytmatov, Toprak Ana romanında erkekleri askere alınan bozkırın ortasındaki bir Kırgız köyünde geride kalanların çektiği sıkıntıları anlatıyor. Eldeki yetersiz yiyeceğin muhtaç olandan başlanarak dağıtılması, dört gözle beklenen hasat zamanları, umutların hasat zamanına ertelenmesi, savaş yüzünden ürünün hemen hepsinin merkezden istenmesi, boşa çıkan umutlar, yine açlık, sefalet, bir yandan cepheden gelen ölüm haberleri, umutsuz bekleyişler, savaşın uzun sürmesi üzerine aşağı çekilen cepheye çağrılma yaşı, anaların evlatlarını bir bir askere göndermesi, ayrılıklar, gözyaşları... Yani tek kelimeyle ve bütün zulmetiyle; savaş. Cengiz Aytmatov, o her zamanki berrak ve akıcı üslûbuyla bizleri, adeta insanları öğütür gibi harcayan savaş düzeneğinin yarattığı trajedilerle sarsıyor.
“Kendinizi geliştirmek için ana baba olmaktan daha iyi bir gerekçe bulamazdınız! İşte, eğitimin gerçekten şart olduğu nokta burası...”
"Osmanlı İmparatorluğu’nun son yüzyılı Avrupalı devletlerin peş peşe endüstriyel hamleler yaptığı, buharlı makinelerin kullanımıyla birlikte artan üretim hızına karşılık gelecek yeni pazarların arandığı, aynı zamanda üretimi destekleyip sürdürecek hammaddelerin peşine düşüldüğü bir çağdı. Sanayi Devrimi’nin büyüttüğü iştahla etki alanlarını genişletmek isteyen Batılılar; yer altı ve yer üstü kaynakları, işlenmeye hazır ormanları, yeni kurulan demiryolları dolayısıyla en uygun yatırım sahalarından biri olarak Osmanlı topraklarını görüyorlardı. Bu sebeple özellikle İngiliz, Fransız ve Alman milletlerinden resmî ve gayriresmî çok sayıda yatırımcı İmparatorluk topraklarına akın ediyordu.
1905 yazında Anadolu’yu, özellikle de Konya, Kayseri ve Ankara ile çevre bölgelerini gezmek üzere Türkiye’ye gelen Alman deniz subayı Hans-Hermann Graf von Schweinitz de benzer bir dürtünün yönlendirdiği isimlerdendi. Von Schweinitz’in, eşiyle İstanbul’un Pera’sından başlayan seyahati; Bursa üzerinden Kütahya ve Afyon’a, oradan Konya, Kayseri, Nevşehir ve Ankara’ya uzanmış ve yine Pera’da sonlanmıştı. Küçük Asya’da atının üzerinde ilerleyen Von Schweinitz, eşiyle birlikte gezip gördüğü yerlerde yerel halkların sosyal, ekonomik, kültürel ve dinî durumlarını; Anadolu’daki yabancı yatırımcıların faaliyetlerini, madenleri, coğrafi yapıları ve antik eserleri detaylıca anlatmıştı. Ayrıca fotoğraf makinesini ve filmlerini yanından hiç ayırmayan bu asker-seyyah, çektiği yüz kadar fotoğrafla da tüm seyahatini adeta bir belgesele dönüştürmüştü.
Von Schweinitz’in özellikle dikkat ettiği hususlar; Almanların kurduğu demiryolu işletmesinin durumu, Anadolu insanının Almanlara bakışı ve İngilizlerle Fransızlar karşısında Alman nüfuzunun gücü idi. Türk halkından sıklıkla olumlu ifadelerle bahseden yazar; Türk-Alman ittifakının daha da derinleştirilmesi, Alman yatırımının Osmanlı topraklarında etkisini artırması, Anadolu’nun ihyasında Alman mühendisliğinin mutlaka bulunması gerektiğini yazıyordu. Ayrıca daha önce okuduğu Doğu’ya dair anlatılardan farklı bir tabloyla karşılaştığını da itiraf ederken memleketine döndüğünde Avrupa’da yaygın olan olumsuz Türk imajını düzeltmek için de özel bir çaba sarf edeceğini söylüyordu.
; takip ettiği hususi rota, içerdiği özgün gözlemler ve birçoğu belge niteliğindeki fotoğraflarıyla okurunu Orta Anadolu’nun kalbine, o coğrafyanın bilinen ama tam anlamıyla tahayyül edilemeyen bir çağının 20. yüzyılın başındaki bakiyelerine doğru bir seyahate çıkarıyor."
"Son dönemde moda olan 'nehir söyleşi' formatından bir uzun hikâye çıkarmayı başaran Kutlu, bu yeni tarzıyla Türk edebiyatında bir ilki gerçekleştiriyor. Kitabı eline ilk alanların Anadolu Yakası isminin altında yer alan 'Nehir Söyleşi' ibaresini görünce ister istemez ""Mustafa Kutlu ile yapılmış bir söyleşi mi var karşımızda?"" diye meraklanmasına yol açan kitapta, “Anadolu Yakası” adlı yerel bir kanalın başarılı sahibi Muzo Gönül ile bir gazete muhabirinin yaptığı 'nehir söyleşi, hikâye formatında sunuluyor okura. Yerel bir televizyon kanalı sahibiyle yapılan röportajdan doyumsuz bir uzun hikâye çıkaran yazar, okura Anadolu ile İstanbul arasında gel-gitler yaşatarak taşra-şehir eksenindeki değişimi gözler önüne seriyor.

H. Salih Zengin"
Okul koridorları, görünenin ardındakini keşfe çağırıyor! Bunun Adı Findel, Karne Oyunu, Konuşmak Yok!, Tek Mi? Çift Mi? ve Sıradan Bir Çocuk romanlarıyla ülkemizde de sevilen çok ödüllü yazar Andrew Clements’in altıncı kitabı Türkçe’de! Okul öyküleriyle tanınan yazar, bu kez önyargılar ve aile içi iletişim üzerine düşündürüyor. Okulunun bina görevlisi olan babasıyla aynı ortamda bulunmaktan utanç duyan bir çocuğun duygu ve düşünce dünyasını etkileyici bir kurguyla aktarıyor. Yazar, bir yandan okul kurumunun olumlu davranışa yöneltme yöntemlerini vurguluyor; diğer yandan da mesleklerin saygınlığı konusundaki önyargılarımıza ayna tutuyor. Merak uyandırıcı olay örgüsü ve hız kesmeyen temposuyla dikkat çeken roman, görünenin ardındakini keşfetmeye, çevremizdekileri sosyal konumları yerine insani nitelikleriyle değerlendirmeye davet ediyor. Jack, yeni okul binasına taşınmaktan hiç memnun değildir. Çünkü bina görevlisi babasıyla aynı yerde olmayı utanç verici bulur. Okulda çılgınca bir pislik yaratmayı başarırsa, temizliğe koşacak babasından hıncını alabileceğini düşünür. Ama işler hiç de umduğu gibi gitmez. Üstelik, beklenmedik sırların kapısını araladığının da epeyce geç farkına varır...
"Türk yurtlarının ruh dünyasını aydınlatan kutlu kaynaktan birkaç rengi yansıtmak niyetimle yola çıkıyorum.
Bu yol boyunca konaklayacağımız her bir ribatta, dergâhta, hankâhda, bir nebze soluklanarak -İnşaallah- “güzel bir yürüyüş“ eyleyeceğiz…
Yesi’den, Buhara’dan, Semerkand’dan, Kaşgar’dan güzel kokular taşıyan esintiler getirmeye çalışacağız takatimiz yettiğince…
Haddimiz olmadığını bile bile Hoca Ahmed Yesevî’den, Sultan Sencer’den, Necmüddin Kübra’dan, Şeyh Şamil’den bahsedeceğiz."
Bir başka şehri sorun insanlara... Aklınıza ilk gelen nedir diye... Kimisi önce yemeklerini söyler, kimisi kalesini, camisini, gölünü, iklimini... Herkes kendi doğduğu şehrin en güzel yanını anlatır. Oysa Ankara bir “histir”. İlkin değer yargıları ve insanlar gelir aklınıza. Milli Mücadele gelir. İnanç gelir. Umut gelir. Yok oluşun, tükenişin üzerine yeniden doğan güneş gelir. “O” gelir. Mustafa Kemal Paşa. Cumhuriyet gelir. Vefa gelir. Dostluk gelir. Romanlarıyla tanıdığımız Bige Güven Kızılay bu defa doğup büyüdüğü, güzel anılarına ev sahipliği yapan şehrini; “yuvasını” anlatmak için oynatıyor zarif kalemini. Kelimeleriyle Ankara’nın tarihine, mekânlarına, şehrin dokusuna, en çok da insanlarına ışık tutuyor. Çünkü “Ankara bir tavır, bir duruştur, bir görgü, bir hayata bakıştır, Cumhuriyet’in ta kendisidir; işte o yüzden Ankara diye insanlar vardır.”
"13 Eylül - 20 Ekim 2013 tarihlerinde “Anne, ben barbar mıyım?” başlığıyla Fulya Erdemci küratörlüğünde düzenlenen 13. İstanbul Bienali’nin kitabı yayımlandı.

Bienalin kapsamlı bir dokümantasyonu niteliğindeki kitabın editörlüğünü Fulya Erdemci, yayın yönetmenliğini ise Demet Yıldız üstlendi. LAVA Amsterdam’ın tasarımıyla yayıma hazırlanan 13. İstanbul Bienali kitabı, bienalde yer alan yapıtların biraradalığıyla kurgulanan serginin görsel anlatısının yanı sıra Lale Müldür ve Ahmet Güntan’ın şiirlerini, Alberto López Cuenca, Andrea Phillips, Dan Hind, İlhan Tekeli, Suhail Malik, Suna Ertuğrul, Süreyyya Evren ve Teddy Cruz’un serginin kavramsal sorularını katmanlandıran, kitap için kaleme aldıkları makalelerini içeriyor."
"Anneler ve Kudüsler, şiirsel tad veren denemelerin, oyunların yazarı Nuri Pakdil’in yeni şiir kitabı. Daha önce Edebiyat Dergisi Yayınları arasında çıkan, ikilikler şeklinde yazılmış Sükût Sûretinde, Ahid Kulesi, Osmanlı Simitçiler Kasîdesi gibi şiir kitaplarından biçem olarak farklı. Nuri Pakdil’in bu dördüncü şiir kitabı, Edebiyat dergisinde, 1970–1984 yılları arasında müstear adlarla yayımlanmış şiirlerinden oluşuyor.
Nuri Pakdil şiirleri, anne lirizmi ile Kudüs gerçeği arasında gidip gelen gergin bir yay gibidir. Kâh lirik bir geyiktir sözcükler, kâh ateş hattındaki savaşçıdır. Kudüs, somut bir mekan olduğu kadar, soyut bir algıdır da. Onun için çoğuldur Kudüs ve anne. Anne Kudüs’tür, Kudüs de anne.
Kudüs, ilk ve tek Gök Yolculuğu’nun, Mirâc’ın mekânıdır. O yüzden Nuri Pakdil düşüncesinin, dolayısıyla Nuri Pakdil şiirinin metafizik yolculuğuna kaynaklık eden güçlü bir imgedir. Medeniyet haritasının da temel ve vazgeçilmez ayaklarından biri.
Şiirin tüm has damarlarında, tüm ana duvarlarında, tüm sağlam kolonlarında ideolojinin sarsılmaz biçimde var olduğu bir inşadır Nuri Pakdil şiiri. Bu inşada lirik bir kucaklama, sonsuz bir şefkat olarak sanatın tüm incelikleri vardır. Çok güçlü damarları olan şiirlere imza atmış bu çok yönlü yazarın şiirlerinin dergi sayfalarından çıkarılıp kitaplaştırılmış olmasıyla, “şair” Nuri Pakdil’i de doğru biçimde görmüş oluyoruz."
"Evet; Nell bir zamanlar mesuttu... loş odalarda şarkılar söyleyerek, tozlu antikalar arasında kıvrak ve neşeli adımlarla dolaşarak, odalardaki eşyanın kendi gençlik ve körpeliği ile bir kat daha köhne ve eskimiş görünen, bir kat daha sertleşip çirkinleşen havası içinde; şen ve mesut bir ruhla, gezip durmuştu.

Halbuki şimdi; odalar soğuk ve kasvetli idi. Kendi odasından çıkarak bu odalardan birinde oturup uzun ve sıkıntılı saatler geçirdiği esnada, bu eşya ne kadar hareketsiz ve sâkit (düşen, hükmü kalmayan) kalıyor; ağzını açıp sessizlikten kısılan sesi ile sükûneti ihlâl etmeye cesaret edemiyordu."
"Dimov’un sakalı ise tüccarların sakalına benziyordu. Tabii, Dimov eğer bir ressam ya da yazar olsaydı, o zaman herkes sakalının tıpkı Zola’ya benzediğini söylerdi.
“Çekirge”den
Mezarlıktan iyi bir ruh hâliyle döndük. Ama aradan bir hafta geçmeden, genelgelerle yasak edilmeyen, ne var ki tamamıyla izin de verilmeyen yaşam, o sert, o yorucu, o anlamsız hayat, yine eskisi gibi akıp gitmeye başladı.
“Kılıflı Adam”dan
‘Daha başka duygular...’ diye düşünüyordu... ‘Bunlarda hiç duygu olmadığı çok doğru... İşte şimdi amirlerimin evine ziyarete gideceğim, imza defterine imza atacağım... Bütün bunları yaparken insan hiçbir şey duymuyor ki! Öyle işte, boşu boşuna... Yani bir çeşit tebrik makinesi...’
“Ünlem İşareti”nden
Klasik Rus edebiyatında eleştirel gerçekçiliğin en gerçek, en olgun temsilcisi sayılan Çehov, hikâyeleriyle Rus edebiyatını olduğu kadar dünya edebiyatını da zenginleştirmiştir. “Yazı yazma sanatı, aslında kötü yazılanları çizme sanatıdır,” sözleriyle yazı anlayışını ifade eden; yalın dili ve ilk bakışta sıradan görünen çarpıcı karakterleri ile Çehov, derinliğin resmini yüzeyde yapmayı başarmış ender yazarlardan biridir.
Kent Hikâyeleri, Çehov’un sadece mekân değil, bürokrasinin, yoksulluğun, çözümsüzlüğün, yalnızlığın merkezi olarak da ele aldığı kenti, çeşitli şekillerde sergilediği hikâyelerden yapılmış bir seçki, bir okuma önerisidir.  
Hasan Âli Ediz’in güzel Türkçesi ile…"
Türk edebiyatının klasiklerinden Araba Sevdası, Recaizade Mahmut Ekrem’in yergi niteliğindeki eseridir. Realizmin Türk edebiyatındaki ilk örneklerinden sayılan roman, toplumdaki yozlaşmayı, Bihruz Bey’in Periveş Hanım’a duyduğu aşkı üzerinden ele alıyor. Usta yazar, Batılılaşırken kantarın topuzunun zaman zaman kaçtığını, babasından kalan mirası Lando marka otomobil için harcayan Bihruz Bey özelinde okuyucuya fısıldıyor.
Ardâvîrâfnâme, Sasanîler döneminde yaşamış ünlü Zerdüşt din adamı Ardâvîrâf'ın öteler dünyasına seyahatini yani cennet, araf ve cehennem seferini konu alan bir eserdir. Okur, eser boyunca fizik ötesi evrende iyilikleri karşılığında ödüllendirilmiş gruplar ile, işledikleri suçlardan dolayı türlü türlü dayanılmaz cezalara çarptırılmış toplulukları tıpkı görür gibi olur. Eserin özellikle bu yönü, Zerdüşt inanırları arasında yaygın olarak okunması ve değer kazanmasını sağlamıştır. Değişik dönemlerde İngilizce, Fransızca, Hintçe, Farsça ve Gocerât Dili başta olmak üzere değişik dünya dillerine tercüme edilen Ardavirafnâme, yer verdiği konular, Pehlevice dil ve yazı özelliklerinin yanı sıra; dini, tarihi ve dilbilim konusundaki ayrıntıları açısından da doğubilimciler tarafından önemsenmektedir. Eserin bir diğer önemli özelliği de Sâsânîler çağından günümüze kadar gelmeyi başarmış alanındaki tek eser olmasıdır. Ardâvîrâf’ın ruhuyla gerçekleştirdiği bu kutsal yolculuk ardından anlattıkları, birtakım farklılıklarla İslâm peygamberi Hz. Muhammed’in miraç yolculuğunda gördükleriyle benzerlikler de gösterir.
"Tabağına konulanları sevmiyor musun? Sadece makarna ve pizza mı yemek istiyorsun? Sabahları, kahvaltıda ağzına bir lokma bile koymak içinden gelmiyor mu? Akşamları, ailenle sofraya oturmak yerine abur cubur yemeyi mi tercih ediyorsun? kilo almaya eğilimin var ve rejim yapabilmek mi istiyorsun? Belki de tam tersi, bol bol yiyor ama bir türlü kilo alamıyorsun.

Artık harekete geçmenin zamanıdır! Senin yaşında, vücudunun ve zihninin düzgün çalışabilmesi için dengeli beslenmek çok önemlidir!

Bu kitapta iyi alışkanlıklar ve akıllıca bir beslenme düzeni edinebilmek için sana gereken bütün tavsiyeleri bulacaksın!"
"Bir kere okumakla bırakılmayacak kitaplar yazar hep Pakdil. Kitaplarındaki mükemmel hüzün, mükemmel aydınlık, mükemmel duruş çarpıcı bir şekildedir. Onun elinde kalem esrarlı mürekkebe dalıp o mürekkepten mükemmel cümleler yakalayıp sayfaya döken bir çengel, bir olta, bir mızrak gibidir.
 
Pakdil, kelimenin ikinci, üçüncü, dördüncü anlamlarına yönelen bir şair/yazardır. Fizikle pek değil, metafizikle uğraşıp o fizikötesi duruşu sergiler yazdıklarıyla. ‘Arap Saati’, kelimelerle ve kalble kankardeş olan yolcuların başucu kitabı. Pakdil kuşatıcı bir yazar. Onun ecnebi sırıtışlara karşı duran bir sağanak hali var. / Bilal Can"

"Çocuklar için yazmak... Yazarsın. Yalnız şunu unutma: Çocuklar her şeyi anlar. Her şeyden söz edebilirsin onlara. Bilgiçlik taslayan şeyler yazma. Daha içten ol. Serüvenlerden, düşlerden söz et. Sözgelimi, lacivert ipek helikopterler uçsun yazılarında. Senin işin, onlarda okuma tadı yaratmaya çalışmak...
 
Modern şiirimizin öncülerinden Cemal Süreya'nın Çocukça dergisindeki “Aritmetik İyi, Kuşlar Pekiyi” adlı köşesinde, 1984-85 yılları arasında yazdığı on iki yazı bu kitapta bir araya geliyor. Değerli öykücülerimizden Necati Güngör’ün editörlüğüyle hazırlanan kitapta, Güngör’ün Cemal Süreya’yla yaptığı bir söyleşi de yer alıyor. Her yaştan okurun keyifle okuyacağı yazılara, Mustafa Delioğlu'nun özgün çizimleri eşlik ediyor."
"Çocuklar çizgi romanın renkli dünyasıyla tanışıyor...

Okumayı söken çocukları bir adım ileriye götürüp çizgili hikâyeler ile buluşturmak için hazırlanan “İlk Çizgi Romanım” serisi, çizgi roman sanatını eğlenceli bir eğitim aracı olarak kullanarak küçük yaştan geleceğin çizgi severlerini yetiştirmeyi hedefliyor.

Çizgi romanı okul sıralarına taşıyarak çocuklara öncelikle türün ABC'sini öğretmekten başlayan bu özel koleksiyon, kitapların giriş bölümünde paylaştığı yönergeler aracılığıyla, bir çizgi romanın nasıl “doğru” okunması gerektiğine yönelik  sunmakla kalmıyor, aynı zamanda panel, balon, yansıma sözcükler gibi  Kitaplarda yer alan sözlük, bilmece ve oyun bölümleri ise ayrıca etkin ve etkileşimli bir okuma deneyimi yaşatıyor.

Çizgi severlerin dokuzuncu sanat adına önemli bir görev üstlenen “İlk Çizgi Romanım” serisi, Desen tarafından yayımlanacak yeni kitaplarla seçkisini zenginleştirecek.  
 


Dünyanın farklı yerlerinden gelen öğrencilere kucak açan Birlikte Yaşam Okulu'nda her gün ayrı bir maceradır.

“İlk Çizgi Romanım” serisinin  isimli kitabında, Birlikte Yaşam Okulu'na Mehmet isminde yeni bir öğrenci gelir. Büyük bir şehirden kasabaya taşınan Mehmet için okulun ilk günü sürprizlerle geçer. Ders sırasında bir anda içeri ayı girer, tavşanlar ortalıkta koşturur, papağan espri yapar... Sıra sebze ekmeye geldiğinde daha önce hiç böyle bir şey yapmadığı için Mehmet biraz çekinir. Ama arkadaşlarının yardımı ve cesaretlendirmesiyle işin hakkını verir. Dahası, ilk günden iki sorun çözerek hem arkadaşlarının hem de öğretmeninin takdirini kazanır."
Arkakapak Yazıları çokluk Mustafa Kutlu’nun Dergâh dergisinin arka kapağında yayımlanan hikâyelerinden oluşur. Bu küçük hikâyeler kıssa geleneğinin yeniden üretilme çabasını yansıtıyor.
"“Türkiye’de 1923 yılından itibaren yürürlüğe konulan programın adını koyuyorum:Osmanlısızlaştırmak. Elinizdeki kitap, ülkemizde 1918-23 yıllarında ama daha kesin olarak 1924’ten sonra adım adım sahneye konulan bu Osmanlısızlaştırma politikasının tersine çevrilmesini, yani Yeniden Osmanlılaştırma yöneliminin altını çizilmesini ama en önemlisi de aslında birer barbarlık ürünü olan bin yıllık alfabenin unutturulması veya sanat eserlerinin kazınıp yıkılması gibi eylemlerin nasıl da el çabukluğu marifetle başarıymış gibi sunulabildiğini tespit etmeği amaçlıyor.”

Mustafa Armağan

1918 Osmanlı Devleti’nin yenildiği yıldır. Gerçi Alman İmparatorluğu, Avusturya-Macaristan çifte tacı ve Bulgaristan da bizimle beraber yenilmişti ama hiçbirinin anavatan toprakları işgal edilmemiş, yalnızca -Weimar’da olduğu gibi- ağır ekonomik ve askerî yaptırımlarla cezalandırılmışlardı. Yalnızca Osmanlı Devleti’nin anavatan toprakları ve başkenti işgal edilmiş ve yönetim merkezi İstanbul ele geçirilmişti. Neden?

1918’in bu manzarası ne kadar hazin ise sonrasındaki siyasi ve askerî gelişmeler de o kadar hazindi. Osmanlı Devleti’ni tarihe postalamak ve bir daha bu topraklarda böyle tehlikeli bir oluşuma meydan vermemek için onu barışa zorlayacak bir Yunan savaşı planlandı ama bütün tehditlere rağmen Sevr’i Osmanlı Sultanı Vahdettin’e imzalatmak mümkün olmadı. Barışa yanaşmamasının cezasını da anlaşmayı başka bir kadroyla yaparak kendisini devre dışı bırakarak verdiler zaten; sonra da yurt dışına kaçırarak… Neden?

Böylece Sultan’sız ve devletsiz kalan millet bu defa Ankara hükümetiyle bir devlet olabilmek için Lozan kapılarında İtilaf devletlerinin merhametine muhtaç hâle gelecek, uluslararası camiada tanınması karşılığında feragat, rıza ve tavizler istenecek ve Lozan’da bunlar fazlasıyla verildikten sonra başka sözler de istenecekti. Bir daha bu topraklarda Osmanlı’nın lafı geçmeyecek, Hilafet’inden Medeni Kanun’una, Ayasofya’sından alfabesine, kılık kıyafetinden laikliğine kadar garanti kapsamına giren temel hususlarda mutabık kalındıktan sonra Cumhuriyet’in ilanına izin verilecekti. Neden?

Mustafa Armağan’dan sıkı bir yakın tarih hesaplaşması daha: CUMHURİYET EFSANELERİ."
"Ruhumuz, aklî dünyanın dar ve sıkışmış sınırları içerisine hapsedilemez; kendine sığınacak bir liman arar. İşte sanat, fark etsek de etmesek de o limanlardan biridir.
 
Mesela güneşin gurup vaktindeki ışık oyunlarını hatırlamak, Haliç’in karşı sahilinden Süleymaniye Camii’ni seyretmek, mevsim sonbahara dönerken bir parkta Chopin nağmeleri dinlemek, bir meşguliyet sırasında türkü mırıldanmak ya da târihî kimliğini koruyan bir kafede kahve içmek insanın sanatla ilgili gerçekleştirdiği tecrübelerdir aslında. Dolayısıyla hepimizin hayatında sanatın bir yeri vardır. Peki nedir sanat?
 
Sadettin Ökten bu kitapta sanata dair düşüncelerini ve deneyimlerini sunarken aynı zamanda İslâm medeniyet tasavvurunun sanatı ile modernist Batı’nın sanatını örneklerle karşılaştırarak iki farklı sanatsal serüveni değerlendiriyor."
"Özbeklere göre evrendeki iki büyük yoldan biri olan İpek Yolu üzerinde sekizinci yüzyıldan başlayarak görkemli kentler yükseliyor birbiri ardına..
Kütüphaneler, medreseler, rasathaneler, şifahaneler ve ulu mabedler..
Sultanlar ve varlıklı insanlar kitap toplamak için uzun yolculuklara çıkıyorlar.
Fethedilen ülkelerden cizye yerine kitap istiyor halifeler.
Çarşılarda dini-felsefi- bilimsel tartışmalar yapılıyor.
Bağdat ve Şam’ın görkemli rasathanelerinde ise astronomi çalışmaları...
Öyle bir meşaledir ki yanmaya başlayan, her meraklı zihin bu ateşten kendine düşen payı alır.
Ve her büyük deha, bu ateşe kendi ""kor""unu bırakır.
Asya’nın Kandilleri, hem uygarlık ateşine kendi ‘kor’unu bırakan büyük üstadların hikâyesini anlatıyor, hem de bizim hikâyemizi."
Aşık Tarzı Edebiyat ve Kültür Geleneği:16. Yüzyıldan 19. Yüzyıla kadar ktahvehane odaklı olarak sözlü kültür ortamında sürdürdüğü hayatiyetini, 19. Yüzyılda İstanbul Cağaloğlu Babıali'de gerçekleşen yazılı kültür ortamı ve 20 yüzyılda da İstanbul Unkapanı Müzik Çarşısı ile de "elektronik kültür ortamı"na taşıyarak ülkemizin en geniş yerli ve kitlesel popüler kültür kategorisini oluşturmuştur. Görülüyor ki, İstanbul her üç kültürel üretim kategorisinde de bu geleneği oluştuğu merkez konumundadır. O halrde, aşık tarzı ile ilgili yüzyıllak romantik tasavvurlarımızı bir yana bırakarak konuya gereken önemi vermek ve onu mevcut delillerden hareketle kendi gerekliliği içinde değerlendirmek zamanı gelmiştir.

Aşk kuyusuna kova salıp, çıkrığı çevirdiler. Bize oradan âb-ı hayat dediğimiz o leziz, nefis suyu çıkarttılar. Birbirinden güzel şiirleriyle öylesine bir gül bahçesi oluşturdular ki, orada seyrana çıkmak dünyanın en hoş, en anlamlı işi hâline geldi. Âşıktılar ve bizi aşkın sahralarına çağırdılar. Yükleri cevherdi her birinin, bol bol dağıttılar.
"Evden ayrılalı bir hayli vakit geçti, geriye dönmek için çok mu geç oldu? Dönmeye niyet etsek acaba yolu bulabilecek miyiz?
 
“Sakin, mütevekkil ve munis bir inanmışlığın insan yüreğini genişlettiği bir yaşayış ve düşünüş tarzı bu mübarek topraklarda, ne zaman kayıp gidecek olsak elimizden tutuyor. O yüzden, ‘Bizi bize bırakma,’
diye niyaz ediyoruz, ‘Ne olur, tut demeden, tut elimizi.’ Bu sohbetlerde, kaybettiğimiz bir âlemi bugüne ekleyen hatıraların kutsi saati var.”
 
Sadettin Ökten ve Kemal Sayar’ın şiirin kanatlarına tutunarak gerçekleştirdikleri uzun soluklu
sohbetlerinin ikinci cildi olan Aşk ile Ânı Seyretmek, bizleri bir kez daha sevginin, saygının ve bilgeliğin
eşlik ettiği bir yolculuğa çıkarıyor. Hem de tam koronavirüs salgınının dünyayı, insandaki manasız büyüklenmeyi hizaya çektiği, radikal bir belirsizliğin ruhları yaygın bir endişeye düçar ettiği günlerde…
 
Bugün bizim için neyin değerli olduğunu anlama zamanı…
 
Aşk ile Ânı Seyretmek hiç bu kadar anlamlı olmamıştı!"
"Onda doğaüstü bir güç var. Ucuz bir araba kokusunu ümitsizce kapanmış güneşten, kükreyen rüzgârdan daha önemli kılabiliyor!
Dilinin görünmez ışığıyla büyülenip içine düşeceğimiz havai tuzağını örüyor! Varlığının nedeni bu.
Metropolün kıyısında yaşayan bir grup yoksul genç, hayata karışmak için önder belledikleri çekici, karizmatik bir liderin, ağabey bildikleri Nezir’in peşine takılır. Ancak “havanın içindeki gözenekleri” bile hizaya soktuğuna inanan, kelimelerin “çarpıcı bir düzenle diline döküldüğü” Nezir kendini yol gösterici olmakla sınırlamaz. Elde ettiği gücü bırakmaya, hükmetmekten vazgeçmeye niyeti yoktur. Gelgelelim dört gençten sadece biri onun ezici cümlelerinin karşısında duracaktır. O da, “Onu hissetmekten kendime eğilemiyorum,” diye yakınan ve iktidarın değil de aşkın dilini konuşan Cihan’dır.
 dil ustası Latife Tekin’in dille hesaplaştığı, karanlık bir roman. Meselesi, yazarın kendi sözleriyle: “Etkileme, büyüleme, dille iktidar kurma, gücü ele geçirme… Hayatı anlamlandırarak başkaları hakkında konuşma önceliğinin insana geçirdiği güç, iktidar… Kimsenin cümle kuramadığı bir yerde, cümle kurup kabile reisi olmak…”  İlk baskısı 1995’te yapılan, Tekin’in “dilsizliğe, sessizliğe övgü romanı” olarak tanımladığı , belki de bugün yayımlandığı günden daha güncel…"
"VE AŞK DEDİ Kİ….
Sen beni öpmeden önce,
Sadece göğün rüzgârları öpmüştü beni ve yağmurun şefkati.
Şimdi sen geldin, nasıl umursayabilirim ki artık  onlarınki gibi öpücükleri tekrardan?
Bir dilencinin girmesine izin verebilir miyim daha önce bir kralın durduğu yere?
Sen ve Ben, Orta Çağ’ın büyüsündeyiz
 
Aşka biraz da tarihin penceresinden bakalım mı ne dersiniz? Ama farklı bir bakış açısıyla. Bazen bir kalenin küçük penceresinden  gizlenen yasak aşklar,  bazen de bir köy evinin masumiyetiyle ya da hırçınlığıyla özgürleşmeye çalışan aşklar , bir kadının gözyaşları ya da bir şövalyenin acı çığlıkları, Kilisenin  aşka ve evliliğe olan  bakış açıları…kısacası Orta Çağ Avrupa’sında aşk, tutku, entrika ve romantizm dolu bir serüven sizi bekliyor.  Hazır mısınız aşkın her halini yaşamaya. Zaten şu anda bunları okuyorsanız tarihte aşk yolculuğuna da hazırsınız demektir. Bütün duyguları bir arada hissedeceğiniz hatta tarih, felsefe ve psikolojiyi iç içe yaşayacağınız her şeyden biraz diyerek bilgilenip duygulanacağınız bir dünyadasınız artık.  Haydi o zaman okumaya başlayalım neymiş bu Orta Çağ Avrupa’sında AŞK…"
"“Küntü kenzen…
Kemal cezbe ile başlar. Cezbe ise tecelli ile. Tecellinin ne surette geleceği bilinmez. Geldiğinde de meczup kendini gayya kuyusunda buluverir.”
Bir gün beklenmedik bir şey olur ve her şeyi bırakıp gitmek isteriz. İşte o zaman evren sesimizi duymuş gibi hayatımızdan bazı şeyler çıkıp gitmeye başlar. Kariyer, evlilik, para… Kalbimizde bir boşluk açılır. Şimdi o kalbi neyle dolduracağım diye sorarız? Buna da kısa sürede cevap gelir. Aşk apansız kapımızı çalar. Çünkü yolcuya yoldaş, dost, sevgili gerek. “Aşk” yolundaki yolcu önce bir illüzyona, hayale tutulur. Sonra giderek hakiki aşk kalbinde yeşerir, çiçeklenir. Böylece “senin” hikayen başlar.
“Gezi parkında bir banka oturup evden getirdiğim tahinli meyveleri yedim. Sonra Kazancı’dan aşağı inerek yoga stüdyosuna vardım. Salona girdiğimde Defne henüz gelmemişti…”
“Sanki ben tek değilim, tüm hayat kalbimde toplandı ve ben bunun hepsiyim. Öyle büyük ve parlak…
İçimde dans ediyorlar. Biri kadın biri erkek. Durmadan dönüyor ve bir oluyorlar. Onların dönüşünden bir hale oluşuyor. Sanki ruhum yuvasını bulmuş gibi.”"
"Gelme diyecektim, geldim. İyi ettim geldiğine. Nerdeyiz? Bir şehir yanıyor, dikkat et. Tutuşabiliriz, işte ilk ateş gözlerine düştü, sonra dudaklarına, saçlarının arasına kıvılcımlar doldu ışıl ışıl.
Yanıyorsun, yanıyorum, yanıyoruz.

Aramakla yetinsek bunlar gelmeyecekti başımıza. Yine de memnunum. İyi ettin geldiğine. Taş olup kalmaktansa, ağaç olup yanmak iyi. Ellerini ver, ellerini. Öpüşmeye susadım. Tırnak uçlarından öpmeye başlayacağım seni. Titreme, yanıyorsun.
Ümit Yaşar Oğuzcan"
"Milletlerarası ilişkiler, dostluklar, düşmanlıklar ve ittifaklar, dünya kurulalıdan beri hep olagelmiştir. Ancak bunların değişmezliği hiçbir zaman söz konusu olmamıştır. Dostluklar, düşmanlıklar, ilişkiler ve ittifaklar değişirken, "millet" gerçeği hep sabit kalmıştır. Milletleri tarihin binbir türlü inişli çıkışlı yollarında nice belalardan ve badirelerden koruyan itici güç ise, milliyet duygu ve düşünceleri olmuştur. Bunun dünya literatüründeki adı ise "Milliyetçilik"tir. Türkiye’yi yönetme makamındaki bir zatın, Türkiye’nin sorunlarını etnik adlandırmalarla çözümleme yoluna girerken, "Türk’üm" demeyi de tehlikeli bulma görüşünde olması, acaba tarihi bir çelişkinin de ötesinde, özel bir misyon mudur?"
Halid Ziya Uşaklıgil’in, yayımlandığı ilk günden bu yana en çok ilgiyi toplamış eseri hiç şüphesiz Aşk-ı Memnu’dur. Karamsarlık, umut ve vicdan azabının kol kola gezdiği satırlarda yazar, yasak bir aşk hikâyesini konu alır. Romanı, çağdaşlarından ayıran yönü, olaylarla birlikte kişilik tahlillerine de geniş yer vermesidir. Uşaklıgil’in olgunluk dönemine ait Aşk-ı Memnu’su için zıtlıkların birleşimi demek yanlış olmaz. Sevgi, nefret, haset, erdem ve hırs arasında salınan bir sarkaçta sallanan Bihter, gitgide yalnızlaşan Nihal’le gün ve gece gibi zıttır. Olgun ve müşfik Adnan Bey, züppe yeğeni Behlül’ün tam tersi bir karaktere sahiptir. Fakat bunlara rağmen bir insana “kötü” demeden önce yaşadıklarına bakmayı salık veriyor roman. Zaten kahramanların kişisel tarihine baktığımızda, bir insan hakkında kesin yargılarda bulunmanın imkânsızlığı ortaya çıkıyor.
Özdenören, aşkı bir mecaz kılan beşerî koşulların bir köprü, bir merdiven olduğunu ihsas ettirirken, aşkın gerçeğini yatay boyutu dikey boyuta bağlamanın bir imkanı olarak irdeliyor. Aşkın diyalektiği ise, bu bağlantıyı kurmanın, aşk derdine düşmenin, merdiveni çıkmanın kendine özgü serüveninde karşılaşılan türlü hallerden ibaret; kalbin çeşitli hallerinden...
Gençler, sizlere emanet edilmiş Cumhuriyetimiz hangi mücadeleler sonucunda kuruldu? Her tarafı işgal edilmiş güzel ülkemiz bağımsızlığını nasıl kazandı? Kurtuluş Savaşı’nda kazandıklarımızı hangi antlaşmalarla güvence altına aldık? Bilimin yol göstericiliğinde modern bir ülke olabilmek için öncelikle hangi devrimler yapıldı? Tüm bu soruların cevaplarını Atatürk’ün kendi sözleriyle ve onun kaleminden günümüz Türkçesiyle okuyacaksınız.

"ATATÜRK ENVER PAŞA HADİSELERİ
Mustafa Kemal Atatürk ve II. Meşrutiyet'in ünlü asker şahsiyeti Enver Paşa, meslek ve gaye benzeyişleri içinde çok aynı insanlardı. İkisi de, günlerinde memlekete yön verdiler. Elinizdeki kitapta bu iki önemli şahsiyetin yapılarını bulacak ve ibretle okuyacaksınız."
"Atatürk`ün doğduğu bir gerçek, yaşadığı bir gerçek, hayata gözlerini yumduğu da bir gerçektir. Ölenler, ölümsüzlüğe göç ederken etkileriyle, davranışları ile fikir ve idealleri ile de ölümsüz olurlar. Doğru olan, gerçek olan, anlamlı olan Atatürk`ün yaşadığı, var olduğu, büyük insan olarak büyük olayların, büyük fikir ve ideallerin yapıcısı ve yaratıcısı olduğudur. Bunalımlı ve güç durumlarda, hayret ve takdir uyandıran başarılar, durum düzelince basit gibi görünür. Biz söze o eski günleri dile getirmekle, o eski günleri hatırlamakla başlayalım.
“Millî Mücadele, İstiklal Savaşı gibi adlar verilen o üç dört yıllık zaman bütün mazide yoktu; çünkü Türk milleti bütün mazisinde felaketin o kadar sonsuzuna düşmemişti ki o kadar sonsuz bir şahlanış fırsatı ele geçmişti diyebilelim»[1].
Millî Mücadele bir gerçektir. Atatürk`te bir gerçektir ve bir Millî Mücadele gerçeğidir.
Sembol Atatürk, kurtarıcı Atatürk, yapıcı ve kurucu Atatürk, millî lider ve şef olarak büyük bir eseri tam bir başarıya ulaştırmıştır. Tekrarlayalım ve açıkça belirtelim, Atatürk bir Millî Mücadele gerçeğidir. Hasan Âli Yücel`in deyimi ile, «bu memlekette bir millet var, Türk var. Türk`ün ruhunda hürriyet var. O`nu esaretten kurtaran Atatürk var»[2].
Atatürk fizik yapısı ve maddî varlığı ile bir gerçektir. Ölümsüzlüğe göç etmesi, maddî hayatının bir belirtisidir. Doğmayan, yaşamayan insan ölümsüzlüğe göç edemez.
Atatürk fikir ve ideal olarak da gerçektir. Mustafa Kemal`ler ideal olarak, dünün, bugünün ve geleceğin kuşaklarına ışık tutan insan olarak da gerçektir.
Atatürk millî sınırlar içinde bir gerçektir. Türk milletinin ortaklaşa şuur ve vicdanında yer etmiş, O`nu temsil etmiş, Ona yol göstermiştir.
Atatürk milletlerarası bir gerçektir. İnsanlık idealinin yararına insanlara barış ve güvenlik, özgürlük ve bağımsızlık ilkelerini aşılayan, davranışlarını ona doğru yönelten bir insan olarak da gerçektir."




"“…Beni görmek demek mutlaka yüzümü görmek değildir. Benim fikirlerimi, benim duygularımı anlıyorsanız ve hissediyorsanız bu kâfidir…”
Mustafa Kemal ATATÜRK

Cumhuriyetimizin kurucusu, büyük önder Gazi Mustafa Kemal Atatürk’ü tanımak ve anlamak için bir başucu eseri…
 
Gazi Mustafa Kemal Atatürk, vatanseverliği, bağımsız karakteri ve devrimleri ile sonsuza kadar yolumuzu aydınlatmaya devam edecek.
 
Cumhuriyetimizin kuruluşunun 100’üncü yılında bu kaynak eser armağan olsun…
İyi okumalar."
"Atatürk daha önce de bazı rahatsızlıklar geçirmiştir. Ancak onu esas sarsan, sonunda onu ölüme kadar götürecek olan bir karaciğer rahatsızlığı olan ""siroz""dur. Ama sirozun başlangıcını doktorlar 1936 yılına kadar götürürler. Çünkü halsizlik ve yorgunluk Atatürk'te o yıllarda görülmeye başlar. Hastalığın gerçek belirtileri 1937'de ortaya çıkar. Gittikçe sıklaşan burun kanamalarını, vücutta kaşıntılar izler. Ne var ki, bu kaşıntılar değişik nedenlere bağlanır, hatta 1937 sonbaharında karıncaların bastığı Çankaya Köşkü'nde yoğun bir karınca savaşı bile yapılır. Doktorlar, Atatürk'teki belirtileri görmelerine rağmen doğru teşhis koyamazlar ve hastalığın ilerlemesine neden olurlar. 11 Kasım 1923'te Çankaya'da öğle yemeğinden sonra göğsünde ve sol kolunda ağrı hisseden Gazi'yi ve eşi Latife Hanım'ı orada tesadüfen bulunan Dr. Refik Saydam tedavi etmiş ve Atatürk'ün krizi atlatmasını sağlamıştı. Cumhurbaşkanı iki gün sonra, 13 Kasım 1923'te bir kriz daha geçirince, Prof. Dr. Neşet Omer, Ankara'ya çağrılmış ve Atatürk ile Latife Hanım'ı tedavi etmiştir. İstanbul Üniversitesi'nden Prof. Dr. Neşet Omer (İrdelp) rahatsızlığın çok çalışmaktan, yorgunluktan kaynaklandığını, alkolü, tütünü, kahveyi azaltması, dinlenmesi gerektiğini, bu dinlenmenin Akdeniz sahillerinde yerine getirilmesinin iyi olacağını ifade etmişti. 28 Mart 1938'de, Ankara'ya gelen Dr. Fissenger, Atatürk'ü muayene eden ve karın kısmında az miktarda da olsa su toplandığını belirtti. Dr. Asım Aral ve Neşet Ömer beylere durumu açıkladı ve hastanın istirahat etmesini önerdi. Dr. Asım ifadesine göre Türk doktorları, Atatürk'ten çekindikleri için her şeyi olduğu gibi Atatürk'e söyleyemiyorlardı. 30 Mart 1938'de, Atatürk'ün sıhhatinin endişe verici olmadığı ve bir buçuk ay istirahat edeceği açıklandı. 8 Haziran 1938'de, Prof. Dr. Fissenger tekrar Türkiye'ye gelip, İstanbul'da Savarona Yatı'nda Atatürk'ü muayene etti ve 10 Haziran 1938'de gerekli direktifleri verdikten sonra ayrıldı. Atatürk bu rahatsızlığı arasında Hatay sorunu ile çok ilgilenir. Hatta 19 Mayıs 1938'de hasta hasta Mersin'e, İskenderun'a gider.
Adana'da güneş altında Türk ordusunun geçit törenini izler. Atatürk, Mersin dönüşü Ankara'ya uğrar. Ankara'da fazla kalmaz, 27 Mayıs günü İstanbura gider.
Dr. Reşat Belger'in ifade ettiği üzere, Atatürk'ün hafızasında bir zayıflama olmamıştır. Oysa bunun tersini ortaya atanlar vardı. Ancak, durumu iyi değildi ve Fissenger de durumu iyi görmüyordu. Eylül sonlarına doğru Atatürk'te kımıldayacak hâl kalmamıştı. Hâlsizliğinden sigarayı parmaklarının arasında tutamıyordu. Atatürk, ilk kez ağır komaya, 16 Ekim 1938'de girdi."
"Ateşe düştüğünü gördüm kadının
Dans edişini durduramamıştı yine de
Sularla titreyen sabah rüzgarı iğneleriyle
Parlayıp parlayıp sönüyordu tükenen bir mum gibi
Bahar iplikçikleriyle dokunmuş giysileri"



Aydaki Kadın Ahmet Hamdi Tanpınar’ın dörtte üçü bitmiş son romanının, dağınık müsveddelerinden merhum Güler Güven tarafından inşa edilmiş şeklidir. Huzur ve Saatleri Ayarlama Enstitüsü Tanpınar’ın hayatta iken kitap olarak çıkabilmiş iki romanıdır. Tefrika olarak basılan Sahnenin Dışındakiler ile tefrikası yarım kalan Mahur Beste’yi de okuyucular yıllar sonra okudular. İlk romanı Mahur Beste de yarımdı, son romanı da yarım kalmıştı. Tanpınar yıllarca üzerinde çalıştığı “eserim” diyeceği bu romanın peşindeydi: “Roman bugünkü şekliyle hiç fena değil. Eğer pazarlık etmez, parasızlığa teslim olmazsam gelecek sene mühim bir eserim olur” demektedir günlüklerinde. Aydaki Kadın tam anlamıyla bir Tanpınar romanıdır. Eser kahramanının nice tanıdıklarının binbir hatırasıyla mekânı doldurduğu İstanbul’un, özellikle Boğaz’ın ve denizin romanı olduğu kadar, bir türlü dile getirilemediği için, içte genişleyen, kıvranan ve zehirleyici bir güce dönüşen aşkın romanıdır. “Ben çocukluğumla evlendim. Bu evde doğmuştum. Orada ölmek için evlendim” diyen Leylâ Boğaziçi’dir. Yazar eserini ayrıca siyasî bir roman olarak tasarlamıştır. Türkiye’nin demokrasi tecrübelerinin iflası, insanların iflasıyla birleşir. Bir bakıma hem Huzur hem de Saatleri Ayarlama Enstitüsü ile birleşen noktaları çoktur. Her romanına kendisini koymuş olan Tanpınar bu romanda da vardır. Aydaki Kadın’ı günlükleriyle birlikte okuyunca, Tanpınar’ın hayalleri ve günlük gerçekler arasında parçalanışı, Selim’in yaşadıklarında da takip edilebilir.
Aydaki Kadın Ahmet Hamdi Tanpınar’ın dörtte üçü bitmiş son romanının, dağınık müsveddelerinden merhum Güler Güven tarafından inşa edilmiş şeklidir. Huzur ve Saatleri Ayarlama Enstitüsü Tanpınar’ın hayatta iken kitap olarak çıkabilmiş iki romanıdır. Tefrika olarak basılan Sahnenin Dışındakiler ile tefrikası yarım kalan Mahur Beste’yi de okuyucular yıllar sonra okudular. İlk romanı Mahur Beste de yarımdı, son romanı da yarım kalmıştı. Tanpınar yıllarca üzerinde çalıştığı “eserim” diyeceği bu romanın peşindeydi: “Roman bugünkü şekliyle hiç fena değil. Eğer pazarlık etmez, parasızlığa teslim olmazsam gelecek sene mühim bir eserim olur” demektedir günlüklerinde. Aydaki Kadın tam anlamıyla bir Tanpınar romanıdır. Eser kahramanının nice tanıdıklarının binbir hatırasıyla mekânı doldurduğu İstanbul’un, özellikle Boğaz’ın ve denizin romanı olduğu kadar, bir türlü dile getirilemediği için, içte genişleyen, kıvranan ve zehirleyici bir güce dönüşen aşkın romanıdır. “Ben çocukluğumla evlendim. Bu evde doğmuştum. Orada ölmek için evlendim” diyen Leylâ Boğaziçi’dir. Yazar eserini ayrıca siyasî bir roman olarak tasarlamıştır. Türkiye’nin demokrasi tecrübelerinin iflası, insanların iflasıyla birleşir. Bir bakıma hem Huzur hem de Saatleri Ayarlama Enstitüsü ile birleşen noktaları çoktur. Her romanına kendisini koymuş olan Tanpınar bu romanda da vardır. Aydaki Kadın’ı günlükleriyle birlikte okuyunca, Tanpınar’ın hayalleri ve günlük gerçekler arasında parçalanışı, Selim’in yaşadıklarında da takip edilebilir.
"Peygamberimiz;
Üstün insan; mükemmel eş,şefkatli baba,emin tacir.
Mediyet kurucusu;

Rahmet programı Kur'an'ın beyan edicisi,
İslam davetçisi,eğitimci,ıslahatçı,inkılapçı,
hakim,yönetici,devlet başkanı ve askeri lider."
"Yeni bir bahçeye düştük güneş özsu kesilmiş
Salkımlar salkımların üstüne devrilmiş
Ebedi etkili bambaşka bir şarap içilmiş
Tapınak anıt anıt bir seherde erimiş
Yataklar üzerinden bir fecir geçmiş
Kütüphaneleri örtmüş çiğle donanık incir yaprakları
Alınyazısı levhasında titreyiş dolaşmış ürperti gezmiş
Kemer ve kubbe olmuş omuz çizgileri
Köprüler dağların üstünden aşmış"
"Matematik zekâsı efsane midir? Rögar kapakları neden yuvarlaktır? Tembellik asaletimizden mi gelir?
Fibonacci’ye tavşandan yahni yerine matematik yaptıran nedir? Doğa hangi dilde şarkı söyler?
Canımız matematiğe mi emanet? Altın orana sadece zenginler mi sahip olabilir? Neden kelebeklere
iyi davranmalıyız? Bıyıkların matematikle ne ilgisi var? Matematiği yapmak için gerçekten
çoraplarımızı mı çıkarmalıyız? İyi bir miço nasıl olunur? Bir suçlunun matematik bilmesi neyi
değiştirir? Alaylı kunduzların mektepli mühendislere okuduğu meydan nasıl sonuçlandı? Brokoliyle
matematik nasıl yapılır? Hepimiz açlıktan mı öleceğiz? Kredi kartlarının şifreleri neden çözülemiyor?
Rastgelelik gerçekten gerekli midir? Hamburgerin siyasilerle ne alakası var? Matematiğe göre simitle
kahve fincanı aynı şeyler midir? Bir saniye nasıl bir felakete sebep olabilir? Doğa dans etmeyi nereden
öğrendi? Mısır Piramitleri’nin boyunu 30 cm’lik cetvelle nasıl ölçersiniz? Bilgisayarlarımıza satranç
oynamayı kim öğretti? Bezelyeler hakikaten olasılık biliyor mu? Ev yapımı fraktal daha mı sağlıklıdır?
Pisagor’un namını inşaat işçileri mi yürütüyor? Bir gün neden 24 saattir?"
"Örgüsü beline kadar inen, koyu altun sarısı saçlar... Açık kumral, parlak örneksiz bir renk tonu... Gözleri de saçlarına denk.. Açık bir alın, vezinli bir burun, kendinden kıpkırmızı, hafifçe kalın, kaçak bir istihza büklümüyle kavisli dudaklar... Çıplak ayak bileklerinde soylu çizgilerin en incesi... Kapalıca, kavuniçi rengi bir entariden giyimi içinde, öğretilemez ve öğrenilemez bir vakar ihtişamı... Yoksa masallardan kaçırılmış ve bu köye hapsedilmiş bir sultan mı bu?..
(Kitap'tan sf:9)

Necip Fazıl Kısakürek'in, roman kalıpları içinde kaleme aldığı tek eseri… Roman, üniversitede felsefe asistanı olan Naci'nin hayatı etrafında gelişir… Bu hayat, Necip Fazıl'ın kendi hayatı değildir ama onun hayat hikayesindeki bir çok unsuru içinde barındırır. Naci, çevresine karşı davranışlariyle, kadın, cemiyet ve sanat anlayışiyle, hayata ve ölüme dair düşünceleriyle bir karakter bütünü halinde şekillendikçe hayalimizde bir Necip Fazıl portresi belirir gibi olur."



"İstanbul’un yakın tarihine, yeme-içme kültürüne, eski-yeni ve gelecekteki insanına dokunan bir hayat kitabı: Ud Çalan Kadınlar – Sana Michelin’li Sofralardan Baktım Aziz İstanbul.
 
Reha Tanör, dünyanın en tipik köprülerinden biri sayılan Galata Köprüsü’nden ünlü Camondo Merdivenleri’ne, Fatih-Harbiye’deki Neriman’ın udla tango arasındaki gelgitinden darbe dönemlerinde yaralanan benliklerimize kadar; dünü, bugünü ve yarını, lezzetli sohbet sofralarında değerlendirdiği denemeleriyle çıkıyor okur karşısına. Türkiye’de geleceği kuracak kadınların niteliklerini, ekonomik çaresizliğin kadın-erkek eşitsizliğini nasıl yıkacağını; kültüre, tarihe ve mizaha dokunan kalemiyle işliyor sayfalarında."
"Kur'ân-ı Kerim’i ‘roman’ diliyle anlatması bakımından “Azrail’in Secde Ettiği Adam” yepyeni bir tarz olarak tarihe geçecek eser olma özelliği taşımaktadır.

- Allah insanı egosunu tatmin etmek için mi yarattı?
- Allah her şeyi yoktan mı var etti?
- Ateizm henüz ilacı bulunmamış bir hastalık mıdır?
- Big-Bang teorisi bir balon mudur?
- Ruh diye bir şey var mı?
- İbadetler emir mi?
- Kutuplarda namaz ve oruç nasıl olmalıdır?
- Kabir Azabı diye bir şey var mı?

…gibi sormaktan, sorgulamaktan çekindiğimiz bir çok soruya cesurca cevaplar veren, 11 aylık titiz bir çalışmanın neticesinde işinin ehli olan ciddi bir ekibin gözetiminde yayına hazırlanmış özgün bir eser niteliğini taşımaktadır."
Turgenyev’in hayatındaki bir dizi değişikliğin başlangıcında bu dev eser yatıyor. Roman yayımlandıktan hemen sonra, içinde barındırdığı ağır toplum eleştirileri sebebiyle, yazar ülkesinden ayrılmak zorunda kalır. İvan Turgenyev’in başyapıtı Babalar ve Oğullar, salt bir kuşak çatışması vakasından öte, geleneklere sistemli bir karşı çıkış tavrını ortaya koyar. Bazarov’un çatışması yalnızca üst soyuyla girdiği uyumsuzlukları değil, çağdaşlarının tüm kabullenişlerine yönelttiği itirazları da içerir. 19. yüzyıl Rusya taşrasının bu yalnız ve ıstıraplı delikanlısında ete kemiğe bürünen nihilist felsefe, edebiyat tarihinde ilk kez bir romanın üzerine kurulduğu ana tema olarak karşımıza çıkar.
"Cemil Meriç, 21. yüzyıl Türkiyesinde kimliğinin hangi yönü öne çıkarsa çıksın, muhakkak ki Bu Ülke’nin en sayılan isimlerinden… Görmeyen gözleriyle kaleme aldırdığı on iki cilt telif, sekiz cilt tercüme eserle okur sayısı milyonları aşan Cemil Meriç; nasıl bir öğrenciydi, nasıl bir eşti, nasıl bir hocaydı, nasıl bir babaydı, nasıl bir dosttu, tek kelimeyle, nasıl bir insandı?
İşte bu kitapta kırk yıl boyunca birbirinden hiç ayrılmayan bir baba ile kızının sevgi ve saygı dolu hayat hikâyesini okuyup dünya tarihinde eşine az rastlanan bir baba kız dostluğuna bütün samimiyetiyle şahit olacaksınız. Bir yandan da Cemil Meriç’in duygu ve düşünce dünyasını etkileyen, duygu ve düşünce dünyası Cemil Meriç tarafından etkilenen, gerek dünyadan gerek Türkiye’den birçok isimle hemhal olup mütecessis bir fikir adamının fikrî ve hissî evrenine konuk olacaksınız.
Meriçlerin dünyasına “hoş geldiniz”!"
"Hayati İnanç amcalarından bütün çocuklarımıza gönül rahatlığıyla okutabileceğiniz, eğlenceli, eğitici, öğretici, kaynağını “öz”lerinden almış, şiirlerle süslenmiş “bizden bize” “bizim” hikâyelerimiz…
 
Etraf envai çeşit, uçan, kaçan, zıplayan süper kahramanlarla dolu.
 
Ya da süslü püslü elbiseler içinde maceralar yaşayan prensler, prensesler oradan oraya koşturuyor macera peşinde.
 
Bu kadar “olmayacak” işin, masalın, hikâyenin arasında, bir de “olmuş” hikâyeler var. 1400 küsur senedir ruhumuza, kalbimize nakşedilmiş hikâyeler. En sevgilinin getirdiği dinin mensubuyuz. Binlerce yıllık geçmişi olan bir milletin evladıyız.
 
Böyle uzun süreçli derin bir tarihin, böyle geniş bir kültürün yaşanmış olayları, anlatılacakları kolay kolay tükenir mi? Onları da biz anlatalım istedik.
 
Önce “bizden” hikâyeleri anlatalım çocuklarımıza, bizim hikâyelerimizi okutalım. Hele bir öğrensinler nereden geldik, nereye gidiyoruz diye…
 
Üstelik anlatacak daha çok hikâye var. Vakit yettiği kadar anlatalım diye niyet ettik."
"Bebeğimle Oynuyorum kitabının yazarı
Uzm. Gelişim Psikoloğu Sinem Özen Canbolat’ın yeni kitabı!
 
Ebeveyn-bebek ilişkisi ve uyku konusunda uzmanlaşmış
psikolog bir anneden…
 
Bebeğinizle nasıl bir iletişim kurduğunuz, hayatının geri kalan bölümlerinde olduğu gibi, uykuya geçiş ve uyku deneyimlerinde de önemli olacaktır. Bebeğinizle kurduğunuz iletişim ve onu destekleme biçiminiz bağlanma ilişkinizi etkiler. Bağlanma ilişkiniz de bebeğinizin kim olacağını…
 
Bebeğinizin size derinlemesine ve sağlıklı bir şekilde bağlanmasını sağlamak ve zamanı geldikçe sağlıklı bir şekilde bağımsızlaşmasına imkân tanımak ona kendisini ve hayatı vermek anlamına gelir. Tüm bu süreçte, ne yaptığınız kadar ve hatta belki daha fazla, nasıl yaptığınız önemli olacaktır.
 
Bebek ve uyku konusu ülkemizde ilk kez bu biçimde ele alınıyor. kitabının yazarı, bebek uykusu, anne ve bebek ilişkisi, bebek gelişimi konusunda uzman, iki çocuk annesi Gelişim Psikoloğu Sinem Özen Canbolat, mesleki tecrübelerini topladığı bu kitapta hem bebeğinizi anlamanıza yardımcı oluyor hem de pratik yöntemlerle nasıl bir uygulama yapacağınız konusunda tam da yanınızda yer alıyor.
 
Bebeğine ve kendine eziyet etmeden, mekanik eğitim yollarına sapmadan, ona ve kendine öfkelenmeden bebeğinin ihtiyaçlarının farkına varmak, kendini bu ihtiyaçlarla uyumlayıp bebeğini ve kendini yapıcı bir biçimde desteklemek, onu eğitmek değil onunla ilişki kurmak isteyen ebeveynler için…"
"Câmî (öl. Herat 1492) Baharistan’ı Şirazlı Sâ’dî’nin mensur-manzum Gülistan isimli kitabını örnek alarak yazmıştır. Eserde, dünya hayatı için gerekli görülen bilgi, görgü ve öğütler, zevkle okunacak şekilde bir araya getirilmiştir.
Baharistan: 1. Sufilerin örnek davranış ve sözleri, 2. Faydalı nükteler ve öğütler içeren hikmet ve hikâyeler, 3. Yönetim usülleri ve idaecilerin davranışları, 4. Cömertlik ve cömertler, 5. Aşk ve aşıklarla ilgili bilgi ve hikâyeler, 6. Lâtifiler, 7. Şiir ve bazı şairler hakkında bilgiler, 8. Hayvanların dilinden hikâyeler adlı bölümlerden oluşmaktadır.
BAHARİSTAN’dan:
ŞAKA: Karanlık bir gecede kör bir kişi elinde bir kandil ve omuzunda testi yolda yürüyordu. Densiz bir kişi ona yaklaştı ve “Ey cahil! Sana göre gece gündüz aynıdır. Aydınlık ve karanlık senin gözünde beraberdir. Bu kandilin ne faydası var?” dedi. Kör kişi güldü ve: “Bu kandil kendim için değildir. Bana çarpıp testimi kırmasınlar diye senin gibi akılsız ve gönül gözü körler içindir.” dedi.
HİKMET: Üç iş, üç toplulukta çirkin görünür: Padişahlarda sertlik, bilginlerde mala karşı hırs, zenginlerde cimrilik..
HİKMET: Dünya adeletle imar edildiği gibi, zulümle de harap olur. Adalet, bulunduğu alandan binlerce fersah uzaklığa aydınlık verir. Zulüm de, yerinden binlerce fersaha karanlık verir."
"Bir zamanlar minik bir bahçıvan vardı.
Bahçesi için çok çalışırdı. Ama bahçe büyük, bahçıvanı küçücüktü.
Bahçe günbegün soluyordu. Bahçeye ve bahçıvanına ne oldu dersiniz?
Bu güzel hikâyede gerçek ve hayal iç içe geçiyor. Hayal kurup emek vermenin ve toprağın gücünü
Minik Bahçıvan’la keşfedin!"
Bak Önümüzde Yeni Bir Mevsim, Serkan Türk'ün dördüncü öykü kitabı. Bu kitabında da, diğerleri gibi yeni olanı arıyor ve yine diğerleri gibi öykülerinin tamamı yalın ve özgün bir Türkçeyle kaleme alınmış. Ruha işleyen, okunmaları tamamlansa da zihinde devam eden öyküler. Hitler ve Yoldaki Üç Kişi, Hadi Öldür Şunu Aslanım, Wansee'nin Mavi Suları, Ailenizden Biri Beklenmedik Bir Anda ile Bak Önümüzde Yeni Bir Mevsim, Türk öykücülüğünün usul usul yükselen sesi.
"Nuri Pakdil’in diğer tiyatro eserlerinde olduğu gibi, “Kalbimin Üstünde Bir Avuç Güneş”te de, tüm gerilim Tanrıtanımazlık sorunu üzerine kurulu.Çağın her çıkmazının temelinde hep Tanrıtanımazlık sorunu yok mu? Tanrı’yı unuttu çağın insanı, en çok da Tanrı’yı unuttu. İşte burda çıkıyor tiyatronun özgörevi: Tanrı’yı insana yeniden duyumsatmak. Yeniden insanı göğe baktırmak, gökle yer arasında ilişkiler kurdurmak. / Baha Yavuz
 
Nuri Pakdil’in hemen her eseri, Türk edebiyatında yenilenmenin muştusunu taşıyor, edebiyatımızda yarının boyutlarını kuşatıyor. Nuri Pakdil, edebiyatın deneme, anı, çeviri, şiir dallarında oluğu gibi, tiyatro dalında da başarılı eserler veriyor.
 
Nuri Pakdil’in insan ve toplum gerçeklerine değinen, yerli düşünceden kaynaklanan, batılı öz ve biçim özelliklerini gerçekten kavrayan tiyatro eserlerinin ilk örneği ‘Umut’tu. Bunu, ‘Korku’, ‘Put Yapımevleri’, ‘Kalbimin Üstünde Bir Avuç Güneş’, ‘Bir Öldürme Töreni’, ‘Belge’ ve ‘Bakır Dönemi’ izledi. Bu kitapların bize tuttuğu aynada, karanlıktan karanlığa nasıl koştuğumuzu gördük. Bu kitaplar bize, insanın Tanrı’yı unutmasına bağlı olarak yaşadığı tedirginliği, düştüğü bunalımı anlattı. Şematik bir özgürlüğün insana birşey kazandırmadığını hatırlattı. Bu kitaplarla, tiyatromuzun, nasıl büyük boyutlara ulaştığına tanıklık ediyoruz. / Mehmet Emin"
"Nehrin öbür yakasına geçtiklerinde hava kararmak üzereydi, köprünün başındaki askerin pasaportları kontrol ettiği yerde bir çuval patates, üç adet soba borusu ve bakır bir çaydanlıktan ibaret yüklerini kenara koyup biraz dinlenerek yollarına devam ettiler. Gökyüzü üzerlerine düşecek kadar yakın, boz; hava soğuk…
Daha önce Moskova Defteri adlı öykü kitabını yayımladığımız Bahar Aslan’ın yeni kitabı Bakü Defteri, yine sınırları aşan, umutlarının, özlemlerinin, düşlerinin peşinden farklı coğrafyalara giden, savrulan insanların öykülerini anlatıyor. Dünyamızın bugün yaşadığı göç dalgalarının, yurt arayışının içimizde nelere dokunduğunu son derece duru bir Türkçeyle aktarıyor Bahar Aslan."
"Baldaki Tuz, Ağacın Çürüğü, Ustadır Arı ve Zulmün Artsın Yaşar Kemal'in gazetelerde, dergilerde yayınlamış toplumcu ve gerçekçi bir bakış açısıyla kaleme aldığı yazılarından ve konuşmalarından derlenmiştir. Onun düşünce ve yazarlık serüvenine tanıklık eden bu yazılar halkın yıllardır içine sürüklendiği karanlığın belgeleridir.

""Dünyayı sonuna kadar ödemek... Çalışarak, kitapların, türlü insanların. Doğanın macerasına katılarak, yoksul, acı çekere ödemek. Ama dünyayı sonuna kadar ödemek. İliklerine kadar bütün yoğunluğuyla ödemek. Kırk yıllık yolda yaprak kımıldasa, yüreğinin başında duyarak, dünyanın acısına, sevincine katılarak ödemek."""
Genç edebiyat okurlarının pek tanımadıkları bir kitap Tutkulu Perçem. Sevgi Soysal'ın öykücülüğünün, yazar kişiliğinin ilk tohumlarını bu kitapta yer alan -kah şiirsel, kah öyküsel, kah iki özelliği bir arada taşıyan- on üç metinde buluyoruz. Yadırgatıcı olacağını bile bile şunu söylemeden edemeyeceğim: Sevgi Soysal'ın 'İkinci Yeni' dönemidir Tutkulu Perçem; 'İkinci Yeni'nin yozlaşmamış ve yozlaştırılmamış özgün ürünlerinin düzyazıya bir tür izdüşümü olarak görülebilir.
"İki gün sonra hastane bahçesinde mahşeri bir kalabalık vardı. Çalışanlar bu kadar insanın neden geldiğini anlayamamıştı.
Okul kıyafetleriyle onlarca sevgi öğrencisi... Çocuklarıyla el ele veliler...
Başarı okulunun bütün öğretmenleri...
İş kıyafetleriyle işçiler, esnaflar, pazarcılar, satıcılar, vatandaşlar...
Fırtına Fatih ve futbolcular...
Diğer okullardan öğrenciler, öğretmenler... Baştan sona olayı görüntüleyen yerel kanallar...
Kan verenler, gönül verenler...
Bu güzel insanların hepsi Aylin için toplanmış, ellerini gökyüzüne kaldırmış, kalplerini Allah'a açmıştı. Dillerde dualar...

Biliyorlardı. ""Allah, dua edenin, duasına cevap verir.""
Birazdan yoğun bakımdan çıkarılıp ameliyata alınacaktı bu birliğin, beraberliğin mimarı. Gözlerinin yeşil olması tesadüf değildi. Yoksa bunca insanın sıradan hayatında umutlar nasıl yeşerirdi. Gözler ki, bir dünyaya bakar ama ardında binlerce alem saklar."
"“Bu kitabı, çocuğunun sınavda başarılı olmasını isteyen ama ‘Çok çalış oğlum/kızım!’ demenin ya da tüm maddi olanakları seferber etmenin ötesinde elinden başka bir şey gelmediğini düşünen anne-babalar için yazdım.”
—Doğan CÜCELOĞLU
 
Sizin başarı anlayışınız ve o anlayışın altında yatan inanç, isteseniz de istemeseniz de, farkında olsanız da olmasanız da çocuğunuzla ilişkinizin temelini oluşturur.
Anne-baba olarak “başarı”dan ne anlıyorsunuz?
Ailece başarıdan ne anlıyorsunuz?
Çocuğunuz için ne tür bir başarı istiyorsunuz?
Farkına varmadan çocuğunuzun başarısında nasıl bir etkiye sahipsiniz?
Sınav döneminde çocuğunuzla gerilmek yerine, can cana bir iletişim kurabilmek mümkün mü?
Peki, çocuğunuz neyi niçin öğrenmek istediği konusunda net kararını verdi mi?
Her anne-baba, okul başarısı için çocuğuna yardımcı olmak ister. Ama öğrenme sürecinin bilimsel temellerini kavramadan atılacak her adım, iyi niyetli de olsa çocuğu engelleyebilir.
Sınava hazırlık döneminde çocuğunuzun yanında yer alabilir; onun güveneceği, içini açacağı, korkularını, kaygılarını, başarısını ve sevincini paylaşacağı, sevilen ve sayılan insan olabilirsiniz. Ya da bu süreçte çocuğunuza doğru ve etkili yöntemlerle yaklaşmadığınız için onun şevki yerine kaygısını artırabilir ve sürece zarar verebilirsiniz.
Yıllarını sağlıklı aile ve okul ortamlarının gelişimine adamış ’nun eşsiz bakış açısı ve bilimsel yaklaşımıyla her anne-baba için zamansız bir rehber…
“Çocuğumun yaşamında ‘iyi ki’ler çok olsun, üreterek kazansın, özgüveni ve özsaygısı yüksek, kendi yaşamının oyuncusu olsun,” diyorsanız bu kitap sizin için bir başucu eseri..."
Dağları uçsuz bucaksız sanmıştı. Sahipsiz bir kale, emin bir sı-ğınak sanmıştı. Değildi. Yanılmıştı. Dağlar, yollar parsel parsel bölünmüştü. Yollar sahipliydi. Dereler, pınar başları, düzler, yokuşlar, çalılıklar, sıklıklar, her taraf sahipliydi. Çobanlar, bekçiler, yolcular, oduncular, mantar toplamaya çıkan insanlar... Her biri bir sahip... Dağların böylesine dar olduğunu bilmiyordu, insanlar, özellikle ellerinde sepetlerle mantar arayan insanlar üzerine üzerine geliyorlardı. Birinden saklansa diğerine yakalanıyordu. Yabancı olduğunu hemen anlıyorlar, şüpheyle dik dik bakıyorlardı. Şu güneşli havada yakası kürklü kaban giymiş, sakalı uzamış, ürkek bir adamdan kim şüphelenmezdi?

Cemil Kavukçu’nun iki yıllık bir aradan sonra çıkardığı yeni öykü kitabı Başkasının Rüyaları, öyküler arasındaki tuhaf ilişkiyle dikkat çekiyor. Kavukçu, bu kitabında nasıl ve neden yazdığının peşine düştüğünü hissettiriyor, yazarlığının perde arkasını aralıyor. Şimdiye kadar olmadığı biçimde kurmaca ile gerçek, düş ile gerçek dünya arasındaki hem keskin hem belirsiz sınırda gezinirken, yazarla anlatıcı, anlatıcıyla öykü kahramanı, öykü kahramanıyla yazar birbirine karışıyor, birbirinin içinde eriyor; kimin kim olduğunu unuttuğumuz bir dünyaya sokuluyoruz. Tüm öykülerin içinde gezinen aynı anlatıcı ve kahramanlar sayesinde öyküler aynı hayatın farklı zamanlarda çekilmiş fotoğrafları gibi bir süreklilik kazanıyor. Rüya ile gerçek arasındaki ince çizgide ustaca dolaşan Cemil Kavukçu, belli ki zarını rüyadan yana atıyor ve kendini olduğu kadar okurunu da uzun bir rüyanın değişik gecelere, değişik zamanlara bölünmüş labirentlerinde gezdiriyor. Belki de bütün hayatımızın, çocukluğun o istenmeden içine sürüklendiğimiz ikindi uykularından başlayarak bir rüyadan başka bir şey olmadığını söylemek istiyor.
"Batı’ya dair tespitlerin yapıldığı bir kitap ‘Batı Notları’; iyiki okudum diyorum. Yazarın daha kitabın başında kurduğu şu cümle özet mahiyetindeydi: “Ama öykünmekle, inançları davranışları farklı uluslara göre düzenlenmiş kurumları almakla, onların aynısını kurmakla, ulusal birleşime varmak mümkün müydü?”
 
Batı bu kadar samimi bir şekilde, ancak bu kadar güzel yazılabilirdi. Bir dostumdan dinliyormuş gibi okudum Batı Notları’nı. / Ayşegül Toprak
 
‘Batı Notları’, Nuri Pakdil’in Paris, Brüksel ve Roma’ya yaptığı gezinin notlarını içeriyor. Batı Notları’nda Nuri Pakdil, tarih bilincine sahip Müslüman bir yazarın bakışıyla Batı’yı, Batı toplumlarını eleştirel bir gözleme tâbi tutuyor.
 
Sunuş yazısında, şöyle deniyor: “Yalnızca izlenimlerimi değil, Batı’nın bende yaptığı çağrışımları da yazdım. Şunu da belirteyim: Bilinen gerçeklere yeni bir şey eklenmedi. Ama bunlarla, uygarlık sorunlarımıza az çok değiniliyorsa, bu gerçeklerin sürekli yazılması ve üzerinde düşünülmesi zorunludur.”
 
Uzun yıllar sonra, kimi küçük eklemeler ve değişikliklerle yeniden basılan Batı Notları, genç okurlara Nuri Pakdil’i yakından tanımaları için bir imkân kabul edilmelidir. / Şaban Abak"

"Nizam-ı Alem işi bizim işimizdi. Frenkler işimizi elimizden aldılar ve yüzlerine gözlerine bulaştırdılar. Farklı din ve kültürlere zerre kadar tahammülleri olmadığı halde dünyayı idare etmeleri olacak şey değildi zaten. 18'inci yüzyıl sonları itibarı ile vaz'ettikleri evrensel değerlere bağlı kalsalardı, birçok yanlışlarına ve eksiklerine rağmen belki küresel bir barış düzeni kurabilirlerdi. Ama olmadı. Kağıt üzerinde kurdukları değerler sistemi hayata geçiremediler. Hayata geçirmeleri mümkün değildi, çünkü evrensel olmalarına el vermeyen köklerinden kopmadılar. Öteki ile yan yana yaşamayı öğrenmeye azmetmediler. Haçlı zihniyetine saplanıp kaldılar. Dinleri ve kültürleri kendilerinden farklı olan milletlere barbar muamelesi yapmaktan ve onları değiştirmeye yahut yok emeye çalışmaktan hiç vazgeçmediler. Soykırımcı tabiatlarını ısrarla korudular. Batı, dünyaya nizam verme hakkını kullandı ve kaybetti.
Emanet-yeryüzünün halifeliği-ehlini bekliyor."
"Batı'ya Yön Veren Metinler'in dördüncü ve (şimdilik!) son cildi, on dokuzuncu yüzyıl boyunca liberallerin ""bırakınız yapsınlar"" sloganında özetlenen politikalarına meydan okuyan bir muhafazakârla başlamaktadır. Ortodoks Hıristiyanlar, Avusturya şansölyesi Prens Metternich, Fransız düşünür Alexis de Tocqueville, İngiliz hukukçu James Fitzjames Stephen gibi ünlü muhafazakârların yanında yer alır. Papa IX. Pius, liberallerin tüm çalışmalarını kınarken, Kardinal Newman liberalizmi, Protestanlığın içini boşaltarak Katolikliğe benzetmekle suçlar. Sosyalistler, liberallere işçi sınıfını istismar ettikleri gerekçesiyle karşıdır; liberal anayasaların kâğıt üzerinde demokratik olmakla birlikte, kapitalist burjuvaziye denetim üstünlüğü veren ortamı yarattığını ileri sürerler.
Ne var ki, yirminci yüzyıl, hiçbirisinin öngöremediği kadar güçlü bir yeni akımla sarsılacaktır: Müsamahasız ırkçılık ve emperyalizm. İngiliz kökenli bir Alman olan Houston Stewart Chamberlain ""Ari"" diye adlandırdığı muhayyel bir ırkın erdemlerini vazetmekte, İngiliz bilim adamı Kari Pearson, soydaşlarının mükemmeliyetlerini sürdürebilmeleri için Darwin'den mülhem seçici üremeyi desteklemektedir.
Birinci Dünya Savaşı, Fransız filozof Henri Bergson'un ""bilgiye sezgisel yaklaşım"" adına bilimsel yönteme meydan okuduğu, yurttaşı Georges Sorel'in irrasyonel şiddeti yücelttiği, Friedrich Nietzsche'nin yeni bir yiğitlik ahlakı adına Hıristiyan etiğine saldırdığı, Dostoyevski'nin mucize, gizem ve otoriteye geri dönüş çağrıları yaptığı entelektüel ortamın himayesinde serpilir. 1914'ten itibaren baş veren ""entelektüe-kaos,"" anti-entelektüel akımları besler. Paul Tillich'in ""Endişe Çağı,"" Ortega y Gasset'in ""Ara Dönem"" dediği süreçleri de körükler.
Yeni toplumsal açılımlar olarak takdim edilen komünizm ve faşizm, Batı düşüncesinde yeni savrulmalar getirir. İkinci Dünya Savaşı ve sonuçlarının irrasyonelliğinin derinden etkilediği Oswald Spengler, Arnold Toynbee, Teilhard de Chardin gibi saygın aydınlar eserlerinde sitemlerini dillendirir. 1970'li yıllar, yirminci yüzyılın başından itibaren dünya ve kâinata dair tasavvurlarda sessiz bir devrim gerçekleştiren kuantum fiziği ve çok-değişkenli saçaklı mantığın, fizik laboratuvarlarından taşıp Batı entelijansiyasını yepyeni kavramlarla sarstığı yıllardır. Werner Heisenberg'in Belirsizlik İlkesi'nin, Erwin Schrödinger'in kuantum yasalarına göre hem ölü, hem diri olan ünlü kedisinin yarattığı düşünsel depremin etkilerinin, Sör Isaac Newton'un 1600'lerin ikinci yarısında ortaya koyduğu hareket yasalarından daha az olmadığı düşünüldüğünde, çağdaş dünyanın, adı henüz konulmamış olmakla birlikte, İkinci Aydınlanma Çağı'nı sürmekte olduğunu söylemek kehanet olmasa gerektir."

"Kimileri “ne çok kendinlesin, kendine acıyorsun”u çarptılar suratıma.
Eğlendirici değilsem, kapkaralığıma dayanamıyorlar. Verdiğim zekât yetmiyor mu? Söz bıçkınlığım? “Alsanıza acımı siz de dev dalgalar biraz koynunuza?” Soğuksunuz. Buzsunuz, benden beter!
Bay Muannit Sahtegi, edebiyat tarihimizin en ayrıksı ve merak uyandıran karakterlerinden biri. Onun günlüğündeki satırlarda göz gezdirdikçe “huysuz ve inatçı Bay Muannit” Vüs’at O. Bener’in dili ve kurguyu en kıpır kıpır kullandığı dönemin en muğlak, en ironik ve canlı kişisi olarak karşımıza çıkıyor. Yazarın ikinci romanı olan Bay Muannit Sahtegi’nin Notları’ndaki çokkatmanlı anlatım, keskin ironi ve “icat edilmiş” sözcükler, okura “birlikte uzun zaman geçirilecek kısa bir yolculuk” vaat ediyor.
“Muannit Sahtegi’ye gelindiğinde, kurma, kurmaca, hatta konstrüksiyon çabası bile katlanılmaz bir aldatmaca halini almış gibidir.
Metin, kurmaca ile otobiyografi türleri arasında, ikisinin de ciddiyetini ve gerçeğimsiliğini askıya alan tekinsiz bir noktada durur.”
–Orhan Koçak"
"Elinizdeki eser, hadîs-i şerîflerde geleceği bildirilen Mehdî aleyhisselâm’dan bahsetmektedir. Bilindiği üzere Mehdî aleyhisselâm kıyâmete yakın gelecek, ümmet-i Muhammed içerisinde birliği, dirliği sağlayacak, İslâm nizâmını yeniden dünyaya hâkim kılacak ve kıyâmetten önce insanlık için büyük bir huzûr ve saâdet ortamı oluşturacaktır.
 
Bu kitapla Mehdî aleyhisselâm’ın vasıflarını tanıyacağız. Bu sayede ajan kılıklı mehdi müsveddelerinin mehdi olmadığının öğreneceğiz ve sâfiyâne inancımızı, birilerinin menfaatlerine kurban etmeyeceğiz. Bu kitapla Mehdî aleyhisselâm’ın çıkmasına yakın meydana gelecek olayları öğreneceğiz. Bu sayede bazı modernist İslâmcıların “ümmet ne zaman dara düşse bu tür beklentiler artıyor,” “Hristiyanlarda, Yahudilerde aynı beklenti içerisindeler,” “Bu mesele İslam’a sonradan sokulmuştur” “aslı yoktur” “tembel Müslümânların avuntusu” gibi sözlerine kanmayacağız.
 
Bu kitapla ehl-i sünnet âlimlerin bu husustaki sahîh itikadını öğrenmiş olacağız. Bu sayede sapık fırka ve mezheblerin bilhassa kayıp imam mehdi gibi aslı doğru olsa da içine hurafe katılmış Şîanın sapık itikadlarına karşı uyanık olacağız.
 
Hâsılı bu eserde Mehdî aleyhisselâm hakkındaki rivâyetleri, Sahâbe-i kirâm’ın kavillerini, büyük İslâm âlimlerinin görüşlerini ilmî delilleriyle görecek ve Mehdî aleyhisselâm hakkında merak ettiklerinizi, tek ve hak yol olan ehl-i sünnet ve’l-cemâat ulemânın bakış açısını Ömer Faruk AKKAYA Hocamızın bu güzide çalışmasıyla öğrenmiş olacağız."
"Son devir Bektâşî şair ve büyüklerinden Ali Ulvi Baba’nın (1864-1950?), “Bektâşîlik Makâlâtı” adlı eseri, birkaç açıdan dikkate değer bir eserdir. Eser, herşeyden önce “Bektâşîliğe yeni bir düzen vermek” istemiş bir postnişinin dilinden Bektâşîlik Yolu’nun son derece veciz ifadelerle anlatılışıdır. Mızraklı Dergahı olarak anılan İzmir Balpınarı Tekkesi’nin son postnişini olan Ali Ulvi Baba, eserin ikinci kısmında Hacı Bektaş-ı Veli’nin “mücerred” (evlenmemiş) olup olmadığı konusunda düşüncelerini aktarır. Bu bölümün devamında, bizzat kendisinin derlemiş olduğu ve muhibbana takdim ettiği Hz. Ali’nin faziletleri hakkında söylenmiş hadisler yer alır. Bütün olarak bakıldığında, hem Bektâşî Yolu’nun sırlarını anlatan tasavvufi bir eser, hem Hacı Bektaş-ı Veli’nin “mücerredliği” bağlamında onu daha iyi anlamaya aracı olan bir eser, hem de Hz. Ali’nin faziletlerini Peygamber’in dilinden öğrenmeyi sağlayan bir eser vardır karşımızda. Ali Ulvi Baba’nın bir nefesiyle biter kitap:

Vasıl olur mu Hakk’a
Ehl-i riya olanlar
Ey sofu hiç sığar mı
Mızrak çuvala ya Hayy."
"Karl Marx ve Friedrich Engels’in Feuerbach Üzerine Tezler, Alman Köylü Savaşı, Kapital, Anti-Dührıng ve mektuplarından seçmeleri içeren Din Üzerine eserini Murat Belge çevirisi ile sunuyoruz.
 
“Dini insan yapar, din insanı yapmaz. Başka bir söyleyişle din, henüz kendini bulamayan ya da kendini yeniden kaybetmiş olan insanın kendinin bilincinde olması ve kendini duymasıdır...
Dinî sıkıntı, hem gerçek sıkıntının dile getirilişi, hem de gerçek sıkıntıya karşı bir başkaldırmadır. Ezilen yaratığın iç geçirmesidir din, taş yürekli bir dünyanın yüreğidir, tıpkı ruhsuz bir konumun () ruhu olduğu gibi...
Halkın mutluluğu için, halkın mutluluğunun aşılması gerekir. Halkın durumuyla ilintili aldatmacalardan vazgeçme gereği, demektir...”"
"Çocuk Gelişim Uzmanı Özge Selçuk Bozkurt Tavsiyesidir.
 
 
 
Kedicik her şey onun olsun, hep o birinci olsun istiyor;
top ona gelince arkadaşına atmak istemiyor.
Peki, diğerleriyle arkadaş olmak isteyen Kedicik ne yapsın?
Birlikte yaşamanın gizli formülü bu hikâyede!
Kedicik’le adım adım arkadaş edinmeye ne dersin?"
Türk şiirinin çizgisini değiştirmiş, çok yönlü, evrensel boyutlu bir şair ve yazarın bu basım için yeniden gözden geçirilmiş, kaynak metinler esas alınarak düzeltilmiş "külliyatı"...

"Bir kilise tadı taşıyor Dolmabahçe camiinin pencereleri
 
Uzaktan bakmak şartıyla ve aydınlık oluşunu saymazsak;
 
Ve denizin gişesinde oturan kısa boylu saat kulesi
 
Yakasının içine kaydırmış hafifçe basınç-ölçerini
 
 
 
Beni Öp Sonra Doğur Beni, kanla yıkanmış kelimelerden sevda sözlerine, kimsenin dokunamayacağı suçsuz coğrafyalardan bir çay bahçesinden manzaralara Cemal Süreya’nın geniş dünyasını ustaca resmettiği bir panorama."

"Adaletin ikliminde yaşamak ve onun bilinç atmosferinde huzur bulmak için, elbette ki hukukçu olmak gerekmiyor. Diğer bilim ve sanatlarla bütünleşik olarak, hukuki okumalar yaparak da bu yolda mesafe alabilirsiniz. Yüzlerce kitabı okumaya vaktiniz olmayabilir. Roman tarzı bir anlatımla; hukukun genel ilkeleri, insan hak ve hürriyetleri, birlikte yaşama öğretisi, demokratik tavır, ceza ve yargılama hukuku alanlarında temel ve öz bilgileri, normları, ilkeleri anlatmaya çalıştım. Her gerçeği romana sığdırmak elbette mümkün değildir. Fakat sizlere ancak patika yoldan, otoyola ulaşmanıza rehberlik edebilirim. Kitabın sonunda önerdiğim kitapları da dikkate almanız tavsiye edilir.
Hukuk felsefesinin/ mantığının, adalet psikolojisinin, sosyolojinin; toplum düzeni, birliği, dirliği ve sürdürülebilirliğinde ne kadar önemli bir yer tuttuğunun gereğine inanmış olacaksınız.
Adaleti koruyup kollamadığımızda, onun da bizi koruması mümkün değildir. Yasal ve anayasal sorumluluk, hak ve ödevlerimizi bildiğimizde, yaşam daha anlamlı, kalıcı, daha çekilebilir, daha güven verici, daha sevimli ve huzurlu olacaktır. Kitap, ayrıca ihtiyacınız olduğunda; adli savunma yeteneğinize, ilave sosyal donanımlar katacaktır.
Adalet sevdamız, insanlık aşkımız, üretim mücadelemiz, paylaşım ve dayanışma; ilkeye dönüştüğünde, artık kavgaya zaman ve yer kalmayacaktır.
Niyet, öğreti, öngörümüz ve beklentimiz budur. Ne kadarını başarabilirsek, medeniyetimizin temelini onun üzerine kurmak zorundayız. Niyetlerin gerçekliğe dönmesi veya ütopya olarak kalması bizim elimizde.
Ağacın, bitkinin nesli, geleceği ve özü; tohumlarıdır. İnsanınkiyse genlerine kodlanmıştır.
Bir ifade sanatının özü ve maksadı ise, cümleler arasına serpiştirilmiştir. Haklı, yasal, mantıklı, etik, dürüst, bilimsel bir gerekçesi olan her yorum ve eleştiriye açığım. Zaten geliştirilebilir, değiştirilebilir, denetlenebilir bir içerik sunuyorum. Bilimsel, metodolojik bir bakış da her durumda bunu öngörmez mi?
Kitabımızın ikinci baskısında düzeltmeler ve ilaveler yapılmıştır.
Okuma, yazma, anlama ve anlatma mücadelemiz devam ediyor. Yeni eserlerde buluşmak dileğiyle."

Gorki'nin büyük otobiyografik üçlemesinin son kısmı olan Benim Üniversitelerim, yazarın 1884 yılından 1888 yılına kadarki gençlik çağında, hemen her ayak işini yapmak zorunda kalırken hayal kırıklığı içinde geçen yıllarını kapsar. Eser, annesinin ölümünden sonra yaşamını kazanmak için yola koyulan on dört yaşındaki Alexei Peshkov’un (Gorki), yoksulların, hayalperestlerin ve devrimcilerin arasında, orta sınıf yaşamın çirkin vasatlığına karşı verdiği mücadeleyi anlatır.
"Bu kitap, kendi bilgi ve görgülerim dışında, bir lokma ekmek için kötü iş şartları içinde zehir gibi bir hayatı yaşayanlardan derlenmiş malzemeyle meydana gelmiştir. Yayımlanmadan önce, çeşitli ırgat, usta, usta yardımcısını toplayarak bir gece sabaha kadar okudum onlara. Dinlediler. 'Pardon,' dediler, 'bu bu kadar olur. Bütün anlattıkların doğru. Eksik bile. Çukurova'nın bereketli topraklarında öyle işler olur ki, aklın durur. Sana anlatsak, bir değil beş roman çıkarırsın...'"
"Elinizdeki kitap, Fransız filozof Henri Bergson’un Plotinos üzerine verdiği derslerden oluşmaktadır. Eser, Antik filozof Plotinos’un hayatı ve felsefesine giriş niteliğindedir. Plotinos’un ruh teorisi, evrenselden bireysel ruha geçis, idea, mit ve Tanrı (Bir) anlayışı eserde ele alınan konulardandır.

MS. 209’da doğan Plotinos, Mısır’a yerleşmiş Romalı bir aileye mensuptu. Entelektüel bir eklektizm ve belirsiz bir ahlakçılık çağında İskenderiye’ye geldi. Birçok felsefe okulu ve Doğu’dan gelen yeni ekoller karşısında, Aristoteles ve üstadı Platon'un felsefesini merkeze alan bir felsefe sistemi kurdu.

Yalnızca Yeni Platonculuğun kurucusu Plotinos’un değil, Bergson’un düşünce dünyasını keşfetmek açısından da eser önem taşımaktadır."
Beş Şehir'in asıl konusu hayatımızda kaybolan şeylerin ardından duyulan üzüntü ile yeniye karşı beslenen iştiyaktır. İlk bakışta birbiriyle çatışır görünen bu iki duyguyu sevgi kelimesinde birleştirebiliriz. Bu sevginin kendisine çerçeve olarak seçtiği şehirler, benim hayatımın tesadüfleridir. Bu itibarla onların arkasında kendi insanımıza ve hayatımızı, vatanın manevi çehresi olan kültürümüzü görmek daha da doğru olur.
Beyaz Diş, soylu ve onurlu bir vahşi kurt-köpek kırmasının zihninden bakılarak hayatın acımasızlığını, sevgi ve şefkat eksikliğinin yol açtığı dramatik olayları konu edinir. En vahşi canlının bile bu yüce duygulara duyduğu ihtiyacı bütün gerçekçiliğiyle dile getiren roman, tematik özellikleri ve Alaska, Kanada gibi karlı coğrafyaların zorlu yaşam koşullarını gözler önüne sermesi bakımından dünya klasiklerinden biri olma özelliğini fazlasıyla hak eder
Dostoyevski’nin, Petersburg sokaklarında “flaneur” bir kahramanla okuyucusunu gezintiye çıkardığı öykü, yazarın diğer eserlerinin realist havasını romantizm sisleriyle süslüyor. “Rus işi bir bıçak” Beyaz Geceler ile sizi; gençliğin, aşkın, umudun ve umutsuzluğun kuşatmasına almaya hazırlanıyor.
"Cengiz Aytmatov’dan geçmişle geleceğin, hafızayla hayal gücünün, ayrılık ve kavuşmanın ustaca bir araya getirildiği, beyaz perdeye de uyarlanmış unutulmaz bir eser!
Engin ve korkutucu bir ormanın kıyısında, iyi yürekli dedesinin himayesine terk edilmiş küçük bir çocuk; balık olmayı, Isık-Göl’ün sularında ağır ağır yüzen beyaz gemiye ulaşmayı düşler. Gemide babası ve tamamlanmış bir hayat onu bekliyordur. Dedesi Hamarat Momun ise yalnız torununa ormanın ve kimsesiz çocukların koruyucusu Boynuzlu Geyik Ana’nın masalını anlatır sabırla. Elbet ormanın kalbinden çıkıp gelecektir Boynuzlu Geyik Ana. İnsanın acımasız tabiatını tüm gerçekliği ile gözler önüne sererek.
; yalnızlık, kökler, düşler, dünler ve yarınlar üzerine çarpıcı bir hikâye…"
"Alev Alatlı'nın 1992de yayımlanan ve Türkiye'nin dönüşümlerini çözümleyen dörtlemesi ""Or'da Kimse Var mı?"" her kitabıyla geniş ve yoğun tartışmalara yol açmıştı. Dizinin ilk kitabı Viva La Murte’yi izleyen 'Nuke' Türkiye, Valla Kurda Yedirdin Beni! ye O.K. Musti Türkiye Tamamdır’ın ardından Alev Alatlı, Beyaz Türkler Küstüler aracılığıyla yirmi yıl sonra yeniden soruyor: ""Orda Hâlâ Kimse Var mı?""

Beyaz Türkler Küstüler’in başkişilerinden Mehmet Sedes, efsanevi Günay Rodoplu'nun trajik hikâyesini anlatan kişi, 70'li yılların TİP kökenli militanı. İkinci eşi Meral, aynı yılların THKP-C militanı; anneleri Mübeccel Atiye, '40'h yıllardan, Behice Boran, Niyazi Berkes, Muzaffer Şerif Başoğlu’nun DTCF'den arkadaşı. Amiral bir eş, Prof. Ayhan Songar, Prof. Recep Doksat'la içli dışlı bir muhit; Mübeccel Atiye hocanın temsil ettiği ""orijinal beyaz Türk"" 1940'lı yılların ""laik-hümanist"" eğitiminin şekillendirdiği Nişantaşı-Ayvalık tipolojisi. Hasan Âli'nin, Yakup Kadri'nin idealleri uyarınca ""insan zekâsının aslı Yunandadır"" şiarı doğrultusunda, tüm enerjilerini ""çağdaşlaşma"" dedikleri ve fakat aslında Batı medeniyetine Yunan-Roma bacağından duhul etme çabasıyla beraber yasalarla vicdanları arasında kalıp bizar olan yurdum insanları ve onların günümüzdeki uzantıları..."
Fransız yazarı Rene Guillot çocuklar için birbirinden güzel pek çok roman yazdı. Ama yazdıkları arasında en sevileni Beyaz Yele oldu. bu romanda, on iki yaşındaki bir çocukla beyaz bir at arasındaki büyük dostluk anlatılıyor. Bataklıklar, sazlıklar, göller, dağlar... Doğa güzellikleri içinde doğup gelişen müthiş bir dostluk. Folko ile Beyaz Yele'nin unutulmaz dostluğu. Folko, yüreği sevgiyle dolu yoksul bir balıkçı çocuğu. Beyaz Yele, başıboş at sürüleriyle özgürce dolaşan, kimselerin ele geçiremediği, yabanıl, bembeyaz bir yılkı atı, bir prens. Bu romanın filmi de yapıldı. Film de, romanı gibi her yaştaki insanın yüreğinde derin izler bıraktı. İlk ve ortaokul çağındaki çocuklar kadar, büyüklerin de severek okuyacağı bir roman.
Kutsal kitaplarda şöyle bir hikâye geçer: Bir zamanlar güçlü, zalim bir hükümdarın sarayının duvarlarında ateşle yazılmış kelimeler varmış: “Mane tekel fares!” Bu kelimeleri hiç kimse anlayamamış. Hâkim Danyal, kelimeleri şöyle yorumlamış: “Bu ateşten yazılar, ilginç bir olayın geleceğini haber veriyor. Bunların anlamı şudur: Devlet, artık yaşama gücünü yitirmiştir. Kaçınılması imkânsız bir sona, yani yıkılmaya mahkûmdur. Tarih onlar hakkındaki kararını verdi: Mane tekel fares!” Atatürk’ün okullarda okutulmasını tavsiye ettiği Beyaz Zambaklar Ülkesi’nde bir milletin bütün olumsuz koşullara rağmen nasıl ayağa kalkabileceğini adeta kalplere dokunarak gösteriyor.
"Çukurdaki tarlayı biçiyorduk.
Tarla kasabaya giden yolun kıyısında idi. Yoldan geçen davar-mal girmesin diye taşını ayıklayıp bir yığma duvar çekmiştik. Duvarın üzerini zamanla karamuklar, kuşburnular, yaban gülleri sardı. Birkaç bodur meşe, alıç ağaçları, üst başta bir iri ahlat ve rahmetli babamın diktiği o yalnız kavak. Öteki ağaçlar zaten susuz da yetişir ya, bu kavak burada nasıl yeşermişti acaba. Dediklerine göre babam uzun bir zaman ta aşağıdaki dereden katır sırtında su taşıyıp durmuş..."



"Bi’ Müsaade Sınavım Var on yaşından erişkinliğe kadar farklı sınavlara girecek herkese şöyle diyor: “Öğretmenler, anne babalar, çocuklar ve gençler: Sınav kolaydır! Yeter ki nasıl hazırlanacağınızı bilin.”

Dr. Faruk Öndağ, Bi’ Müsaade Sınavım Var’da tüm öğrencilerin sınav sürecinde neler yaşadığını, bu süreçte onları ne gibi görünmez engellerin beklediğini ve bu engellerin nasıl aşılacağını keyifli bir anlatımla aktarıyor. Sınava hazırlık sürecinde, bir hafta öncesinde ve özellikle sınav anında nelere dikkat edileceğini titizlikle işlerken okuyucuya bir yol haritası veriyor. Yaşanmış onlarca sınav öyküsü paylaşılıyor.

Bi’ Müsaade Sınavım Var adeta bir “sınavı kolaylaştırma rehberi”. Dr. Faruk Öndağ’ın sımsıcak, eğlenceli ve hayatın içinden anlatımıyla…"


Türk Tarihi en eski dönemlerden günümüze kadar devam eder. Geniş coğrafyalarda etkisini hissettirir. Türk tarihinin önemli bir kısmı bozkır coğrafyası üzerinde görülür. Sakalar (İskit), Asya Hunları, Avrupa Hunları, ve Gök-Türkler kurmuş olduklarıbüyük türk devletleriyle kendilerini gösterirler. Bozkır kültür çevresinde büyük devlet kurmak için şartların oluşmasıyla Saka, Hun ve Gök-Türk devletleri görülür.
"Bilge kişilere göre hayat yük değil, yaşamaya doyulmayan bir yolculuktur. Bu yolda giden insan için dünya gerçekten anlamlıdır. Yeter ki insan başkalarını eleştirmeden, suçlamadan ve yargılamadan kendi potansiyeli doğrultusunda iş yapsın.
Bu kitapta sunulan yöntemi takip eden her insan, kötü alışkanlıklarından kurtulabilir, başkaları ile iyi geçinebilir, giriştiği işte başarılı olabilir, kendine ve başkalarına karşı sorumluluk duyabilir. Böylece kendini, kendine adayabilir ve olmak istediği insan olabilir.

Kısaca bu kitap, mutluluğu ve bilgeliği yakalamanın ana hatlarını sunmaktadır.

""Bu eserin bir an evvel eğitim kurumlarında uygulandığını görmek istiyorum."" -Prof. Dr. Yümni Sezen-

""Bilgeliğe Yöneliş"" içeriği özümsenen kadar ışığına muhtaç olduğumuz bir yol gösterici."" -Doç. Dr. Tayfun Amman-

""Dr. Zülfikar Özkan'ın 'Bilgeliğe Yöneliş' adlı çalışmasının önemli bir boşluğu dolduracağı inancındayım."" -Y. Doç. Dr. Zahit Seraslan- M.Ü. BESYO Spor Yönetim Bilimleri Anabilim Dalı Başkanı

""Toplam Kalite Yönetimindeki kaizen anlayışını, vizyon ve misyon kavramlarını geniş anlamda değerlendiren bu eser önemli bir kaynak niteliğindedir."" -Doç. Dr. Muhittin Şimşek-

""Bilgelik dolu bir kitap... Her sayfasında yüzlerce yaşamın bilgelik çekirdekleri var..."" -Doç. Dr. Turgay Biçer-

""Bu eserde yazar, bilgi ve hikmetli bir ışık demeti halinde okuyucuya sunmaktadır."" -Senail Özkan-"
"Günlerden bir gün ""Güzellik"" ve ""Çirkinlik"" dalgaların kıyıya ulaştığı bir deniz kenarında karşılaştılar.""Hadi denize girip yıkanalım"" dediler birbirlerine. Elbisleerini çıkarıp denize girip yüzdüler. Sonra, ""Çirkinlik"" sudan çıkarak ""Güzelliğin"" elbiselerini giydi ve gitti.

Daha sonra ""Güzellik"" çıktı sudan, fakat elbiselerini bulamadı. Kendini çıplak hissedip utandı ve mecburen ""Çirkinliği"" orada kalan elbiselerini giydi ve kendi yoluna gitti. Ve o gün bugündür insanlar ""Güzellikle Çirkinliği"" birbirine karıştırırlar. Ama yine de ""Güzelliğin"" yüzünü önceden görmüş olanlar elbisesine rağmen onu hemen tanırlar. Ve yine ""Çirkinliği"" yüzünü önceden görenler elbisesi onu salamaya çalışsa da onu tanırlar."
"Türk matematik tarihinin en önemli simalarından biri olan Cahit Arf ve tarih öğretmeni eşi Halide Arf ile cebir ve sayılar teorisi alanlarında şöhreti dünyaya yayılmış olan Alman matematikçi Helmut Hasse’nin biyografilerini ve Arf çiftinin Hasse ile mektuplaşmalarını konu edinen bu çalışma, ilim dünyasına katkıda bulunmuş ve sayısız öğrenci yetiştirmiş üç kişi arasındaki meslekî ve kültürel bilgi paylaşımını ortaya koymaktadır.
Cahit Arf, Selânik Posta Telgraf İdaresi memuru ve İttihat ve Terakki Cemiyeti Selânik Şubesi üyelerinden Yusuf Bey’in oğlu olup, 11 Ekim 1910 tarihinde o dönemler bir Osmanlı şehri olan Selânik’te’ki Islahhane mahallesinde dünyaya gelmiştir. Ailesi, Osmanlı Devleti’nin Balkanlara yayıldığı dönemde Konya bölgesinden getirilen Türk boylarındandır. 1912’de Balkanlarda başlayan savaş sebebiyle tüm aile İstanbul’a göç etmiştir. Kandilli Kız Lisesi’nden emekli olan tarih öğretmeni Halide Arf ise Millî Mücadele Dönemi’nde şehit edilen Eşme Kaymakamı Ahmet Şevki Bey’in kızıdır.
Farklı millet ve kültürlere mensup Hasse ile Arf çiftinin, bu üç güzide ilim insanının otuz altı yıl süren mektuplaşmaları kimi zaman basit bir hatır sormaktan ibaretken kimi zaman da ciddi konuların tartışıldığı bir platforma dönüşmüştür. Mektuplarda akademi camiasındaki faaliyet ve gözlemlerin yanı sıra, yıllar boyu tarih, edebiyat, sanat ve muhtelif sosyal konularda Almanca, Fransızca, İngilizce ve Türkçe olarak hayli ilgi çekici bilgiler paylaşılmıştır. Özellikle Halide Arf’ın bir tarih öğretmeni olarak Türk tarihi ve kültürünü tanıtmaya başlamasıyla Hasse cephesinde ilginç bir değişiklik görülmektedir. Hasse gibi alanında dünyaca tanınmış bir Alman matematikçinin Türk kültürünü tanıması ile Türkçe öğrenip mektuplarını Türkçe kaleme almaya başlaması, ilerleyen yıllarda Türkiye’de misafir profesör olarak bulunması ve vefatından önce son bir kez daha Türkiye’yi görmek istemesi gibi detaylar mühimdir."
"Dünya değişiyor.

Diğer gençler gibi, sen de ailenden çok daha farklı bakabiliyorsun dünyaya…

Ebeveynlerin ve öğretmenlerinle ufak tefek tartışmalar yaşaman çok normal. Özgür olmak istemen, gelecek hakkında kaygılanman, teknolojiye kolayca adapte olman gayet doğal…

Çünkü anlaşılmaya ve anlamaya ihtiyaç duyuyorsun.

Seni duyuyorum ve seni gerçekten anlıyorum…

Ben, Prof. Dr. Nevzat Tarhan.

Bu kitabı sana nasihat vermek için yazmadım. Bir dostunun, yol arkadaşının tavsiyeleri olarak görebilirsin yazdıklarımı.  Sorunlarını arkanda bırakabilmen, hayata sevgi ve güvenle bakabilmen, yani gençliğinin tadına bilinçli şekilde varabilmen için tüm söylediklerim.
Senin çok akıcı bulacağından emin olduğum bu kitabı, ebeveynlerin ve öğretmenlerin de – seni daha iyi anlamak istediklerinde – rahatlıkla açıp okuyabilecekler… Böylece belki de senin söyleyemediklerini de okuyabilir, seni daha iyi anlamaya çalışabilirler… Belki onlara sen tavsiye edersin, kim bilir?

Genç dostum…
Emin ol, önünde hayal ettiğinden çok daha güzel, umut dolu bir gelecek var…
Hadi, oku ve tadını çıkarmak için, gençliğinin bilincine var..."

"Bin Hüzünlü Haz, Hasan Ali Toptaş’ın çağdaş dünya edebiyatının en çetin kalemlerinden biri olduğunu gösteriyor. Çetin ve lezzetli kalemiyle, hikâye sanatının dünya tarihini yazıyor adeta.

Şehrazat’tan Don Kişot’a, bir garip Alaaddin’in peşine düşülen bu yolculukta, duyulmayan, kaybolan kelimeler de bitmeyen zamanların sesi gibi metne dâhil oluyor.
Bin Hüzünlü Haz, Toptaş’ın hikâye sanatıyla, Alaaddin’le yüzleşmesinin romanı..."
"Yaşar Kemal, Binbir Çiçekli Bahçe’de 1961’den 2009’a uzanan çeşitli yazılarında, doğanın ve kültürün yozlaşmasındaki tehlikelerin altını çiziyor, bu sorunların kökenlerine dair saptamalarda bulunuyor ve çözüme dair öneriler sunuyor.

Bugünlerde yoğunlukla tartışılan Kürt açılımı konusunda, Yaşar Kemal bundan 14 yıl önce İstanbul DGM yargıçlarına mahkeme salonunda şöyle sesleniyordu. “Benim yazılarım halkımıza birer çağrıdır. Öncelikle batıdaki, doğudaki çocukları, savaşta ölmüş anaları çağırıyorum. Bu savaş en çok sizin yüreğinizi yaktı. Herkesi çağırıyorum, sayın yargıçlar sizleri de bu savaşı durdurmak isteyenlere katılmaya çağırıyorum. Bu ülke hepimizindir ve bu ülke insanlık tarihinde çok uzun yaşamaya layıktır. Hem de onuruyla yaşamaya... Unutmayalım ki, bir ülkenin insanlarının onuru en azından toprağı kadar kutsaldır.”



Yazar, kitaba da adını veren “Binbir Çiçekli Bahçe” konuşmasını ise Mayıs 2007’de Norveç’te düzenlenen “Bjørnstjerne Bjørnson Anma Konferansları” sırasında yapmış. Yaşar Kemal, pek çok kereler tekrar ettiği gibi, “Dünyanın şimdi başı belada. Dünyamız şimdi tek kültürlü bir dünyaya doğru başını almış gidiyor. Bu insanlığı insanlıktan çıkaran bir durumdur. Tek kültürlü bir dünyada insanlığın halini göz önüne getirelim: Tek çiçeğe kalmış, tek renge, tek kokuya kalmış bir insanlık ve tek dile kalmış bir dünya.” şeklinde konuşuyor.

Kitabın son bölümü, Yaşar Kemal’in önemli konuşmalarından beşini bir araya getiriyor. Yerli ve yabancı basında yayımlanan bu önemli metinlerden en dikkat çekici olanı, yazarın, 3. sınıf öğrencisi Helin Zeynep Miser’le “23 Nisan” vesilesiyle yaptığı söyleşi. Yaşar Kemal bu söyleşide, küçük muhabire çocuk ve şiir kitaplarından bahsediyor ve “arkadaşlarım” dediği çocukların çoğu zaman “adam sayılmadığı”ndan şikâyet ediyor: “Benim için çocuk, çocuk değildir, bizim gibi insandır. Ben, Çocuklar İnsandır diye de bir kitap yazdım. Çocukları, çocuk diye bunlar küçümsüyorlar, nefret ediyorum bundan. Çocuklar da küçük görünerek normal insan olamıyorlar. Doğal insan yetişmiyor çocuklar. Böyle bir dünyada savaş da durmuyor.”

Üç bölümden oluşan kitabın birinci bölümü, Yaşar Kemal’in 2007’de Ankara’da gerçekleştirilen “Türkiye Barışını Arıyor” konferansında yaptığı konuşmayla açılıyor. “Kimlikler” başlıklı ikinci bölüm, Orhan Kemal’den Mehmed Uzun’a, yazarın yakın dostu olmuş pek çok ismi ağırlıyor. Dokuz yaşındaki Helin Zeynep Miser’in Yaşar Kemal’le yaptığı söyleşiyi de içeren “Konuşmalar” ise Binbir Çiçekli Bahçe’nin üçüncü bölümünü oluşturuyor."
Yaşar Kemal, halk unsurlarını Binboğalar Efsanesi romanında büyük bir titizlikle işlemiştir. Modernleşmeden dolayı eski kimliklerini unutup, eski geleneklerini yaşatamayan insanlara farklı bir gözle bakma romanda göze çarpmaktadır. Yaşar Kemal bu modernleşmeye karşı en güzel cevabı Demirci Haydar Usta ile vermiştir. Haydar Usta otuz yılda bitirebildiği kılıcını, manevi ve maddi değeri bulamadığı için ateşe atarak top haline getirir. Haydar Usta, kutsallığına inandığı demirci evinde can verir.

"Eser ilk olarak 1937-1938 kışında İstanbul Şehir Tiyatrosu'nda temsil edilmiştir.

Olay meçhul bir tarihte İstanbul'da geçer.

""Husrev - Bir adam yaratmağa kalkıştım. Ona bir surat ve kader bulmak... Nerede bulayım? Kendimi buldum. Suratsız ve kadersiz adam şahlandı. Zincirini kırdı. Elimden kaçtı. Ben insanım. Beni arkamdan vurdu. Suratsız ve kadersiz adam benim suratımı takındı. Kalıbımı giyindi. Kaderimin içine yattı. (Bir an sükut) Benim de kaderim buymuş."""

"Türk şiirinin yaşayan en büyük şairlerinden Ülkü Tamer Yıllar sonra yeni bir şiir kitabıyla Türk okurunun karşısında..

Bir Adın Yolculuktu adını taşıyan kitap, Ülkü Tamer’in şiir heyecanını hiç yitirmeyen ve genç bir şair olduğunu gösteren yepyeni bir ustalık belgesi.

Anadolu’nun mitolojik kâinatıyla şahsi tarihin, aşkla ölüm düşüncesinin koyun koyuna girdiği “Bir Adın Yolculuktu”, Ülkü Tamer’in geleneksel sesini ve arayışlarını iç içe taşıyor. Son sözünü söylememiş bir şairin diri soluğunu okuruna ulaştırıyor.

“Bütün tarihini sırtına vurup
Denizi üç günde geçen serçenin
Bir seher vaktinde soluk soluğa
Tünediği dalda şenlik gibisin”

diyerek aşkı yücelten Tamer, bir yandan da sevgili Antep’ine duyduğu sadakati, Anadolu’nun kadim söylencelerinden yola çıkarak gösteriyor.

“Kavaklık neresiydi, İthaka neresi” dizesiyle başlayıp “Açtı kapıyı geldi yâr imiş.” dizesiyle sona eren “Bir Adın Yolculuktu”, karanlığın içinden geçerken “bir ıslık yeter” diyenlere cansuyu taşıyor."


"""Bir Aşk Sayfası"", evli bir doktorla, kiracısı olan dul bir kadının yasak aşkını konu edinir.
Her şey dul kadının kızının rahatsızlanmasıyla başlar. Doktor- hasta ilişkisinin içine gönül bağı da girince işlin rengi birden değişiverir. Başlangıçta güzel olarak başlayan tutkulu aşk, zamanla muhataplarına acı sürprizler de hazırlayacaklardır.
""Bir Aşk Sayfası"", annelikle kadınlık içgüdüsünün acımasız bir savaşı olarak zihinlerde kalacaktır.
Eserde, bazı güdülerin evrensel olduğu, bilinç altına itilemeyeceği, eninde sonunda kendini göstereceği çok net olarak görülmekte. Yine Paris sosyetesinin dünyası, dönen oyunlar, entrikalar ve yalanlar dolanlar...
Aşkın soluksuzca yaşandığı, tutkuların yıkımlara davetiye çıkardığı ""Bir Aşk Sayfası""nı kolay kolay unutamayacaksınız..."
Bayrak şairi Arif Nihat Asya'nın eşsiz eseri, yazıldığı günden bu yana gönlü vatan sevgisiyle dolu olan birçok kişinin ezberinde yer alıyor. Her yaştan okurun sevdiği şiir, ilk defa çizgiyle buluşuyor ve bir kitap hâlini alıyor.
"Bu ciltte bir araya getirilen oyunlarda itina ile kurulmuş üç burjuva ailesi, çok sevilmiş ve istenmiş üç kadın (Nora, Hedda, Rebecca) o kadınlarla geçeceği hayal edilmiş üç evlilik hayatı ve üç kadının kendi seçimleri ile belirlenmiş sonları var. Oyunları birlikte okumayı sağlayan bir küçük kurmaca anahtar da oyunların adında saklı olabilir: kimsenin soyadını taşımayan (ve uzun yıllar Avrupa’daki kadın hareketinin sembolü olarak görülmüş) Nora, kocasınınki ile değil de babasının soyadı ile ait olduğu oyuna adını veren Hedda ve Rebecca’nın Rosmer ile evlenerek evsahibeliğine ""terfi ettiği"" Rosmersholm, Rosmer malikanesi.

Ibsen’in yüzüncü ölüm yıldönümünde yayımlanan Ibsen oyunlarının ikinci cildindeki oyunlar, yeni çevirileri ile sunuluyor okura. Türkiye’de Ibsen’in tanınmasını sağlayan bu oyunlar, Ibsen tiyatrosunun teknik özelliklerini anlamak açısından da önem taşıyor. Oyunların özellikle de kadın kahramanlarının yazıldıkları günden bu yana dramaturginin, psikolojinin, felsefenin ve sosyolojinin terimleriyle defalarca yeniden ele alındığı, oyunların dünya sahnelerinde birbirinden çok farklı yorumlar hatta kimi durumlarda yeniden yazımlarla sahnelendiği gerçeği göz önüne alındığında, bu metinlerin yeniden basılması önemli bir kazanç haline geliyor."
Bilenler derler ki tasavvufu anlamak için derviş olmak lazımdır. Emine Işınsu’nun “Bir Ben Vardır Bende Benden İçeri”si, okuyana tasavvufu, yaşamışçasına hissettiren bir eser. Kültürümüzü anlamak için tasavvufu, tasavvufu anlamak için de Yunus’u anlamak gerek. Tasavvufu yakından bilmenin tek yolu, onu yaşamaktır. Edebiyatta, bir hayatı ilk elden yaşamaya en yakın şekil, muhakkak ki roman türüdür. Bu yüzdendir ki derin sezgiye dayanan mesajları, büyük duyuşları, büyük aşkları iletmek isteyen yazar, daha çok romanı tercih etmiştir. Bu romanda Emine Işınsu’nun güçlü kalemi, binlerce yıldır sufi kültürüne dayanarak bize bir Yunus Emre anlatıyor. İnsan olarak, derviş olarak, ermiş olarak Yunus’un yolculuğunu adım adım izliyoruz. Yaşamıyoruz… Bu mümkün değil. Ama yaşamış kadar oluyoruz.
"Romanlarında Anadolu insanının gerçek dünyasını destansı boyutlara taşıyan, yaşanmış ve yaşanan gerçeği mitlerin, efsanelerin evreninde çoğaltan Yaşar Kemal, sadece bir romancı ve halkbilimci deği, gazetelerimizde modern röportaj yazarlığının da kurucusudur. Onun, her biri yayımlandığı dönemde olay yaratan röportajlarında gerçek, hayat buldu ve okuyucuyu sarstı.

Bu Diyar Baştanbaşa dörtlüsünün dördüncü kitabı Bir Bulut Kaynıyor diğer üç kitap gibi doğa ile insan arasındaki kimi zaman içli tatlı, kimi zaman acı acıtıcı ilişkileri örer. Kaymakamlar, ağalar, şoförler, gecekondularla yaşayanlar, fakir evleri, zengin mezarları, martılar, ""Amerikalılar"", rektörler, yunuslar ve balıkçıların yanısıra, Çetin Altan, Abidin Dino, Sait Faik bu kitabın konuklarıdır."
"Romanlarında Anadolu insanının gerçek dünyasını destansı boyutlara taşıyan, yaşanmış ve yaşanan gerçeği mitlerin, efsanelerin evreninde çoğaltan Yaşar Kemal, sadece bir romancı ve halkbilimci deği, gazetelerimizde modern röportaj yazarlığının da kurucusudur. Onun, her biri yayımlandığı dönemde olay yaratan röportajlarında gerçek, hayat buldu ve okuyucuyu sarstı.

Bu Diyar Baştanbaşa dörtlüsünün dördüncü kitabı Bir Bulut Kaynıyor diğer üç kitap gibi doğa ile insan arasındaki kimi zaman içli tatlı, kimi zaman acı acıtıcı ilişkileri örer. Kaymakamlar, ağalar, şoförler, gecekondularla yaşayanlar, fakir evleri, zengin mezarları, martılar, ""Amerikalılar"", rektörler, yunuslar ve balıkçıların yanısıra, Çetin Altan, Abidin Dino, Sait Faik bu kitabın konuklarıdır."
"Unuttuğumuz ve bulmak istediğimiz köklerimiz nerede? Maddileşen dünyada kişiliğimizin oluştuğu o kaynağa dönebilecek miyiz? Dünya değirmeni bizi öğütmeden evvel bu yolculuğun amacını hatırlayabilecek miyiz?
Bir Değirmendir Bu Dünya, Cahit Zarifoğlu’nun kıvrak zekâsı ve ince yetenekleriyle kurduğu bir çağrışımlar evreni. Bilgi ve düşüncelerini maharetle bir araya getiren, olayların ve eşyanın arkasındaki manaya, hayranlık uyandıran bir muhakeme yeteneği ve hayal gücüyle bakan Zarifoğlu, okurlarını da zengin hayaller peşinde bir yolculuğa davet ediyor."
"Merkezin, tüm merkezlerin dışına kaçan, yalnızca kendi çekim alanlarında savrulan, sık sık kendi kara deliklerine düşen yazılardı bunlar. Hayatta her şeyi acemice yapan, ölçü ve stratejiden anlamayan, bir türlü ""dediğim dedik"" (köşe yazarlarına çok yakışan ""kodum mu oturturum!"" tavrı) olamayan, travmalarını fazlaca ele veren birinden beklendiği gibi...
Aslı Erdoğan"
Nikolay Vasilyeviç Gogol’ün, en çok okunan hikâyelerinden Bir Delinin Hatıra Defteri ve Portre’nin yer aldığı kitapta Bir Delinin Hatıra Defteri, orta hâlli bir memurun günden güne nasıl delirip kendini İspanya Kralı ilan ettiğini gözler önüne seriyor. İvanov’un trajikomik dönüşümüyle Rus toplumunu ve bürokrasisini de ince bir dille alaya alan Gogol, Portre hikâyesinde ise yoksulluk içinde yaşayan yetenekli ressam Chartkov’un bir dükkândan satın aldığı ürkütücü portreden sonra önünde açılan iki yoldan birini seçerken nasıl bir tereddüt yaşadığını anlatıyor. Chartkov, ya yoksul kalarak sanatını icra edecek ya da dönemin sanat anlayışına ayak uydurarak şöhret ve paraya talip olacaktır. Gogol’ün, üstün mizah anlayışıyla delilik ve ihtirasın herkese dokunabilecek gerçekliğini sunduğu bu iki hikâyesi Rusça aslından çevrildi
"“Bir şehre ruhunu veren, o iklimin, o coğrafyanın, o kültürün, o şehri yapan insanların birlikte kotardıkları  biricik  oluştur.  Bu  bazan  bir  pencere  biçiminde  kendini  gösterir,  bazan  bir  ağaç  seçiminde. 
Meselâ İstanbul ve Bursa için Erguvan vazgeçilmemesi gereken bir ağaçtır. Şehrin Erguvan’a ihtiyacı 
vardır. Erguvan pembesinden arındırılmış bir Boğaziçi, baharda, gelinini yitirmiş duvağa benzer.

Bir  şehre  ruhunu  veren  bazan  o  mıntıkada  kaynayan  bir  su,  bazan  sadece  o  bölgede  pişirilen  bir 
yemek, oynanan bir oyun, bir yapı tarzı, bir davranış, bir mezar, bir tepe,  bir ziyaretgâh, bir mesiredir. Urfa’da Halilü’r-Rahman, Konya’da Mevlâna kadar Meram, Safranbolu’da evler, Erzurum’da Çifte 
Minare kadar eski çeşmelerden akan eski sulardır.

Bir şehre ruhunu veren çocukların oyun oynarken söyledikleri türküler ve tekerlemelerdir. Esnafın 
müşteriyi karşılamasıdır. Topluca yaşanmış elemler, topluca yaşanmış kederlerdir.

Bütün  bu  unsurlardan  yoksun  kalan  şehir  ruhunu  kaybeder.  Belki  büyür,  modernleşir,  hatta 
azmanlaşabilir; ama ötekilerden bir farkı kalmaz, çekici bir yanı olmaz, içinde ikamet eden insanlara 
vereceği bir şeyi yoktur artık onun.”"

Doğan Cüceloğlu’un elinden sıradışı bir yaşamöyküsü.. Bu kitap, bir kadının, üstelik Toroslar’ın bir köyünde doğan bir kadının, hayatının her evresinde karşılaştığı zorluklar, engeller, acılar, kısaca hayat karşısındaki direnişini anlatmaktadır. Okuyabilmek için on üç çocuklu babayı ikna etmek gerekiyordu; üstelik o bir kız çocuğuydu ve o yörede kız çocukları okutulmazdı. Çözüm erkek gibi olmaktı; saçlar kısacık, altında pantolon, ayakta postallar, adımlar rap rap... Bu sefer de komünist diye askeri mahkemede yargılanmalar.. Kendisine bir kez bile adıyla hitap etmeyen bir kocaya karşı verilen otuz yıllık bir varolma savaşı.. Bu inanılmaz etkileyici yaşamöyküsü çok konuşulacak..
"Italo Calvino’nun
Bir Kış Gecesi Eğer Bir Yolcu
adlı yeni romanını okumaya
başlamak üzeresin. Rahatla.
Toparlan.
Zihnindeki bütün düşünceleri
kov gitsin. Seni çevreleyen
dünya bırak belirsizlik içinde
yok oluversin”
cümlesiyle başlayan,
Calvino’nun yazarlık dehasını
konuşturduğu, Calvino’nun Calvino’yu
okuduğu, okurluk ve yazarlık üzerine
bir başyapıt olan
Bir Kış Gecesi Eğer Bir Yolcu,
ilk kez özgün dilinden yapılan
çevirisiyle Türkçede..."
"Kur’an Şâiri, kolay kolay eskimeyen bir sesin ve sözün sahibiydi. İnanan ve inandığı gibi yaşayan biriydi! Dürüst muhaliflerinin bile ahlâkına ve bilgisine toz kondurmadıkları, konduramadıkları bir dâvâ adamıydı. İddiası vardı, dâvâsı vardı, uğrunda her türlü eziyet ve cefâya katlandığı sevdâsı vardı.

Kur’an Şâiri hakkında birileri, “hurafelere takılan adam” tabirini kullanmıştı. Binaenaleyh bu kitap, onu o “hurafeler”den tezkiye etmek için değil, bilâkis onun “hurafelerini” hâlâ takip edenlerin bulunduğunu ve dahî, “hurafelerinin” zerresini bile fedâ etmeyi düşünmediklerini hatırlatmak için yazıldı."

Kitaba "Bir Nesli Nasıl Mahvettiler?" ismini verdik. Bu bir roman ismi değildir. Zira bu kitap bir roman değildir. Bu kitap hayat gibi daima şikayet edilen, fakat kendisinden vazgeçilemeyen bir sürükleniş, ölüm kadar korkunç bir gerçektir. Bizim neslimizdir. Burada genç varlıklar, dışımızı saran, içimizi saran, gençliğimizi, varlığımızı yokluğa boşluğa doğru alıp götüren, silip süpüren bir kuvvetin mahkumudurlar!..
"Nuri Pakdil’in tiyatro eseri ‘Bir Öldürme Töreni'nde yeryüzü, “uzun bir kahkaha”dır. Oyunda, sömürü çarkındaki insan ve onun başkaldırışı anlatılır.
 
Mevcut anamalcı düzen insanları sömürmeye, soymaya odaklanmıştır. Anamalcı her gün faiz dağını saymaktadır. Mal görünce varlıklı insanın her şeyi uyuşur, çünkü o her şey kendisinin olsun ister. Sömürü düzeninde anamalcılar ile kentsoylular el eledir.
 
Bu hâliyle yeryüzü uzun bir kahkahadır. Ama birgün her şey değişecektir: Sömürülenler bir 'Kitab'ın gösterdiği yöne koşmaya başlayacaklardır: yalancı kitaplar okunmaz olacaktır.
 
Bu Kitap bütün kötülükleri eriterek bir 'insan' çıkaracaktır ortaya. / Necip Tosun"
"Türk edebiyatının büyük ismi Halid Ziya Uşaklıgil’in Bir Ölünün Defteri başlıklı eseri Servet-i Fünûn dönemi romanlarının şekillenmesi açısından oldukça önemli bir eser. Yazarın aile hayatındaki acı kayıpları ve çocukluğunda karşılaştığı 93 Harbi’nin en belirgin hatıralarını taşıyan bu romanda, okuyucu kendini bir hüzün sarmalında buluyor.
Nigâr ve Vecdi, Beylerbeyi’ndeki bir yalıda birlikte büyürler. Nigâr babasını, Vecdi ise annesini küçük yaşta kaybetmiştir. Vecdi’nin okuldan arkadaşı Hüsam, sık sık arkadaşlarının yalısına gelerek ailenin bir parçası olmaya başlamıştır. Vecdi, Nigâr ve Hüsam arasındaki bu aşk üçgeninde, okuyucular kendilerini Vecdi’nin yerine koyacak ve Vecdi’nin Hüsam’a hitap ederek yazdığı hatıra defterinin her sayfasında dostluğun, sabrın ve aşkın çelişkileriyle karşılaşacaklar."
"DAHA ANLAMLI YAŞAMAK İÇİN
İLBER ORTAYLI’DAN TAVSİYELER…

“Cesur olun. Kendinizi rahat hissettiğiniz alanın dışında pencereler açın. Farklı dünyalarla ancak böyle tanışırsınız. Ben hep yerimde dursaydım, dünyamı değiştirecek insanları aramasaydım, bugün tanıdığınız ben olmazdım. Bir insanın bittiği an, miskinliğe esir olduğu andır. İnsan, konforundan vazgeçmeyi göze almalıdır. Kendi dünyasını yerinden kendisi oynatmalıdır.”
İlber Ortaylı
 
İlber Ortaylı, yediden yetmişe herkesin faydalanacağı, bilge şahsiyetinden ve yaşam tecrübesinden süzülen tavsiyelerden oluşan bir eserle karşımızda. İlber Hoca bu kitapta, bir insanın, çocukluktan itibaren hayatın hemen her alanında ihtiyaç duyacağı çözümleri nasıl bulabileceğini örnekler vererek anlatıyor. “Herkes kendi talihinin mimarıdır” sözünü hatırlatarak, kendi yolunu çizmenin ne anlama geldiğini tüm kritik noktalarıyla yorumluyor.
 
- Bir ömrü hakkıyla yaşayabilmek ve yaşanan her andan tat alabilmek için önce ne lazımdır?
- İnsan hayatı kaç dönemden oluşur ve her bir dönemde neleri tecrübe etmek gerekir?  15, 25, 40 ve 55 yaşları neden birer eşiktir?
- İnsan kimden, ne öğrenebilir?  Kendi kendini yetiştirmek nasıl mümkün olur?
- Kişi mesleğini neye göre seçmelidir?
- Bir işin uzmanı olmak ve o uzmanlık bilgisiyle çalışmak için nelere ihtiyaç vardır?
- Bir dil, en iyi nasıl ve ne zaman öğrenilir?
- En verimli sonucu alabilmek için nasıl çalışmak gerekir?
- Sorumluluk sahibi bir insan, kendisi veya çocukları için nasıl bir eğitim modeli aramalıdır?
- Hayata değer katmak için ne tür insanları arayıp bulmak gerekir?
- Doğru kararları alabilmek için en çok kimleri dinlemek gerekir?
- En iyi nasıl seyahat edilir; bir şehir nasıl dolaşılır? Hangi müze, hangi meydan, hangi sokakları görmek için dünyanın bir ucuna kadar gidilebilir?
- İyi film, güzel müzik, doğru kitap nedir? Hangi temel eserleri dinlemeli, okumalı ve seyretmeliyiz?
- İnsan yaşadığı şehirden tam manasıyla nasıl yararlanabilir?

“Bir Ömür Nasıl Yaşanır?”, ülkemizin medarıiftiharı olmuş bir tarihçinin gözünden, insanın hayattaki anlam arayışına, bu arayışın tadını nasıl çıkaracağına ve süreç boyunca karşılaşacağı zorluklarla nasıl baş etmesi gerektiğine dair çok özel bir kılavuz…"
"1970’ler, İngiltere. Cambridge mezunu Serena Frome, MI5’ta memur olarak işe alınır. Fakat bir süre sonra, Serena’nın edebiyat merakına güvenen patronları, onu Soğuk Savaş’ın kültürel cephesinde savaşması için görevlendirirler:

“Bir Parmak Bal” adındaki operasyonun amacı, Sovyetler Birliği ve diğer sosyalist ülkelere karşı tavır alan, geleceği parlak genç bir İngiliz yazar adayı keşfetmek, sonra da ona burs sağlayıp yükselmesini sağlamaktır. Yazar böylece farkında olmadan İngiliz istihbaratına hizmet etmiş olacaktır.

Serena Frome’un bulduğu yazarın adı Tom Haley’dir. Serena, sıradışı öykülerini okuyup etkilendiği bu genç adama gittikçe daha fazla kapılır. Bir süre sonra aralarındaki ilişki aşka dönüşünce işler Serena için karmakarışık hale gelecektir.
Yaşayan en önemli ve en çok okunan İngiliz romancılardan biri olan Ian McEwan, Bir Parmak Bal’da, hem edebiyat-siyaset ilişkisi üzerine önemli sorular soruyor hem de elden bırakılamayan bir aşk ve casusluk öyküsü anlatıyor."
"Beksultan Nurjekeulı, toplumdaki kadının rolünü, erkeklerde bulunmayan hasletleri ince noktalarına kadar inceleyen, kadının dünyaya bakış açısı ve düşünce dünyasını, gerçek manada araştıran bir yazardır. Onun eserinde kendine has bir karakter saklıdır. Tabiatında ne kadar doğru ve doğal ise, eserlerinde de bu doğruluğu ve doğallığı görmek mümkündür. Mesela, “Bir Pişmanlık, Bir Ümit” romanında kadının soluğu, ananın sesi, kız kardeşin ve ablanın nefesi olmadan toplumdaki sorunları çözmek mümkün olmadığını okuruna ayan beyan gösterir ve bunu sanat yoluyla ispat eder.
Türk okuru, bu roman aracılığı ile Kazak kadınının tabiatı ile tanışmış  olacaktır.
Bir Pişmanlık, Bir Ümit, Kazak kadınının tabiatını, karakterini, toplumdaki yerini, hatta hissiyatını ustaca resmederek okuyucuyla buluşturuyor."
Peyami Safa’nın romancılığının zirvesine çıktığı eserlerinden biri olan Bir Tereddüdün Romanı, I. Dünya Savaşı’ndan sonra inanmakla inkâr, bireysel ve toplumsal temayüller, kendi kendini tahrip aşkı ile yaratıcı hırslar ve sevdalar arasında kalan insa­noğlunun tereddüt ve bocalamalarını konu edinmiştir. Roman içinde yazılan roman kurmacası ve Peyami Safa’nın kendi hayatından derin izler taşıyan yapısıyla Bir Tereddüdün Romanı, mütareke yıllarında ve savaş sonrasında doğan yaşamak yorgunluğu, toplumsal değerlerin alt üst oluşu, geçmişle olan bağların kopuşu, ahlak bunalımı, maddî ve ruhî sefalet, hiçbir şeye tam olarak bağlanamamak acısı, insanla­rın inanmakla inkâr etmek, yapmakla yıkmak, sevmekle nefret etmek, iyilikle kötülük, isyan et­mekle boyun eğmek, ölmekle yaşamak arasında geçirilen tereddütleri üzerine kurulmuştur.
"""Çocuklar model alarak, örnekleme ile öğrenirler. Masal içindeki figürler, mesajlar, çocuğun öğrenme sürecinde önemlidir. Özellikle mesaj içeren-eğitici değer taşıyan masallar, gelişimi olumlu yönde destekler. Aile-çocuk iletişimini güçlendirmeyi kolaylaştırır.
 
Masallar; dil gelişimini, bilişsel, duygusal ve sosyal gelişimi desteklediği gibi çocuğun hayal gücünü ve üretkenliğini de geliştirir. Masallar; evrensel değerlerin kuşaklara taşınması, çocuğun iyi-kötü, doğru-yanlış kavram algısının gelişmesi açısından faydalıdır. Timaş Çocuk'u bu amaçlara uygun bir eser hazırladığı için kutlarım.""
 
Uzman Psikolog Aynur Sayım"
"Yormuş beni sensizlik bir de yıllar, 
Bir vefasız sevda ömrüm tarumar, 
Oysa sevmişim seni dünya kadar, 
Bir vefasız sevda ömrüm tarumar.
Yaşla dolmuş gözlerim ağlamışım, 
Yokluğunda karalar bağlamışım, 
Sevdanla yüreğimi dağlamışım, 
Bir vefasız sevda, ömrüm tarumar...
Bayram Yandım"
"“Yazmak”ı emekle, eylemle, insanla, sükûtla ve “yaşamak”la özdeşleştirmiş bir edebiyat adamı olarak Pakdil, insanın süren ve hiç bitmeyecek olan sorgusunu anlatıyor bir bakıma.
 
Tıpkı, onun edebiyat dünyasını tanımamızda çok önemli bir kılavuz olan Bir Yazarın Notları serisindeki üst başlıkta yazdığı gibi, Pakdil’e ve yapıtlarına ‘insanın süren sorgusu’ olarak bakabiliriz.
 
Bu bağlamda, koyu bir ‘hiç’liğin içinde ‘yaşamak’ için savaş veren insanlar olarak Pakdil’e, Pakdil’in metinlerine ve insanın 'süren o sorgusuna -özellikle şimdi- çok ihtiyacımız olduğunu düşünüyorum. / Ahmet Edip Başaran"
"Nuri Pakdil, 4 cilt hâlinde yayımladığı Bir Yazarın Notları'nda özgün bir anlatım tekniğiyle yazıya üçüncü kişileri sokar. Yani yazarın dışında kişi ve kişiler de bizimle birlikte metin içinde dolaşır. Bu da, bir tiyatro sahnesi algısıyla daha çok metin okumalarının içinde olmamızı sağlar. Bu çerçevede ‘mülkiyet’ kavramını Bir yazarın Notları II’de ironik bir sahne anlatımıyla şöyle sunar bize:
 
""Gazapmış!”: Kapısını şoförünün saygıyla açtığı arabasından inerken, yineliyor homurdanarak Etleri Sarkık Kırk Yaşlarındaki: “Düşünecekmişim! Tanrının belâsı! Bir kez uyundu bana. Pis uyuz!”  Geçtiği yerlere akrep saçarak bürosuna girdi: “Mallarım gazapmış bana. Bilmem nerdeki bir yoksuldan bile sorumlu olmalıymışım ben! Mal, kimde görünürse görünsün; onda, herkesin bir parça hakkı ya varsaymış, niye olamasınmış? Sorumluluk böylesine boyutlu algılanmalıymış!” 
…
““ / Ali Göçer"
"Pakdil, eserinin biçimsel unsuruyla doğrudan zihne ve bilince değil; sezgiye, biçim bilgisine ve biraz da görüş gücüne (basirete) yönelir. Bu melekelerimizi de harekete geçirerek eserinin bir bütün halinde kavranmasını amaçlar.
 
Biçim de soyut bir unsurdur Pakdil’de ve hat sanatımızda olduğu gibi, soyut özü somutlaştırma işlevi de görür. Somutlaşan kelime, cümleye bir hareketlilik getirir, hareketli cümleler metne dinamik bir gövde kazandırır, giderek söz, cisimleşmeyi de aşarak eyleme yaklaşır, eylemleşir.
 
Eylemi yücelten bir yazar olarak Pakdil, yazarlık eyleminin okurunu da eyleme geçirmesini ister. Nitekim, ‘Bir Yazarın Notları III’ adlı kitabını majiskül harflerle dizilmiş ve ayrı bir paragraf olan şu cümle ile bitirir: “” / Şaban Abak"
"Edebiyat bir şey söylemektedir. Sıradan, alelade bir şey değildir bu. Öyleyse bu söylenenlere gölge düşürecek hiçbir teknik, estetik ihmal edilmemelidir.
 
Nuri Pakdil, Bir Yazarın Notları IV'te bunu şu cümlelerle ifade eder:
 
“… sevgili okurlarım, dalgınlık pek bağışlanmaz, titizliğimizle birbirimize örnek olalım.” (s. 77)
 
“” (s. 102)"

Dönüş yolunda yine yağmur vardı. Gökyüzü kül rengi, bulut siyah, hava hüzün doluydu. Yağmur damlaları bütün şiddeti ile yol çizip akıyordu camlardan. Ve güneşin huzmeleri bu bulutların ardından hiç çıkacak gibi görünmüyordu. Bir damla yaş göz pınarlarımda dondu kaldı, ben dışarı bakarken. Geçmişte yaşamış sonra cesetleşmiş birinin, geçmiş yıllarda göz pınarlarında donduğu gibi.
"Binlerce yıla uzanan tarihinde pek çok savaşa sahne olan Gümüşhane tarihinin en elemli işgallerinden birini, insanlık tarihinin kaydettiği en kanlı muharebelerin olduğu Birinci Dünya Harbi içinde yaşandı. Bundan tam 100 yıl önce, 19 Temmuz 1916 Çarşamba günü Gümüşhane Rus ordusu tarafından işgal edilmişti. Gümüşhane’nin ve Gümüşhanelilerin tarihinde çok öneli yeri olan bu acı olayın üzerinden tan bir asır geçti.
           
Elinizdeki bu kitap Gümüşhane’nin işgalinin 100’üncü yılı anısına hazırlandı"

"Latin Amerika'nın en büyük camisi olan Kral Fahd Camisi ve Külliyatı, Buenos Aires'in en güzel semtlerinden Polermo'da, devletin bağışladığı bir arazi üzerinde inşa edildi. Buenos Aires metrosunun en büyük istasyonu olan İndependencia (Bağımsızlık) istasyonunun duvarlarında, süs olarak, Arapça Ve La Galibe İlla Allah (Allah'tan başka galip yoktur) yazısı bulunuyor; Gırnata'daki El-Hamra Sarayı'nda olduğu gibi. Şehrin en görkemli caddesi olan 7 Temmuz Caddesi üzerinde bir İbn-i Rüşd anıtı var..
Lafı daha fazla uzatmadan, mikrofonu Prof. Shamsudin (yani bildiğimiz Şemseddin) Ricardo Horacio Elia'ya uzatalım. Kendisi, Buenos Aires Üniversitesi Mimarlık Fakültesi'nde İslam Mimarisi okutuyor. 50'li yaşlarda, Suriye kökenli, samimi bir Müslüman. Müthiş bir münevver. Endülüs medeniyetinden Hindistan'daki Türk Hanedanlarına, Siyonizm tarihinden Kırkpınar Güreşleri'ne kadar her konuda esaslı malumat ve fikir sahibi. Editörlüğünü yaptığı El Mensaje Del Islam (İslam Mesajı) mecmuasında yok yok: Tipu Sultan, Jose Marti, Malcolm X, El Biruni, Bosna-Hersek, Selahaddin Eyyübi.."
"“Bizce mânâ ne kadar derin, ne kadar şâ’şaalı, ne kadar câzib, ne kadar yeni olursa olsun şiirde tek başına bir kıymet değildir. Nesirde ve sözde bir kıymettir lâkin şiirde değildir. Mânâ ancak lisan kesilirse daha açık bir tarifle lisanda name hâline gelirse şiir kıymeti alır. “
Yahya Kemal Beyatlı"
Ahmet Hâşim yazılarında, şiirlerinden daha açık, anlaşılır ve yalın bir kullanır. Onun estetik değer taşıyan, basmakalıplıktan uzak yapıtlarından Bize Göre ve Bir Seyahatin Notları; okuru, zamanın bunaltıcı rutininden çıkarıp ferahlatıcı bir seyahat iklimine taşıyor: “Hiçbir şey lisan kadar bir ağaca benzer değildir. Lisanlar –Tıpkı ağaçlar gibi.– mevsim mevsim rengini kaybeden ölü yapraklarını dökerler ve tazelerini açarlar. Lisanın yaprakları kelimelerdir.”



"Abdülhak Şinasi Hisar’ın 1930’larda yayımlamaya başladığı anıları, temel olarak çocukluk yıllarını içine alır. Hoca Ali Rıza’nın resimlerinin Proustvari etkisiyle zihninde canlanan, Sultan II. Abdülhamid’in saltanatına denk gelen bu dönemi Hisar, “Çocukluğumuzun tattığı dünya elbette bir cennetti,” ifadesinde cisimleşen bir bakışla hikâye eder. Yazar, bilincinde olduğu siyasi ve kültürel çelişkileriyle bütün bir dönemin içinden bir “cenneti” taşın içinden bir heykel yontarcasına biçimlendirir: Hem kendi çocukluğu hem İstanbul’un yaşayışı böylece maddi ve manevi varlığıyla; hatıra, roman, şiir arasındaki sınırları ihlal eden bir metne dönüşür. “Hatıraların ağacını kendi içinde büyütmesini o kadar iyi biliyor,” diye tanımlar onun bu özel yaklaşımını Ahmet Hamdi Tanpınar.
 
Abdülhak Şinasi Hisar Boğaziçi Mehtapları’nda, son demlerine yetiştiği Boğaziçi’ndeki mehtaba çıkma âdetini, bir dönemin tabiatını, sanatlarını, duygularını temsil kuvvetine sahip bir tören olarak resmediyor."

"“Öyleyse insanın, bilhassa sanatçının, gerçekle ilintisindeki ödev; değişmez gerçekler aramaya çalışarak imkansıza yönelmesi değil, değişmekte olduğunu bildiği gerçeklerden, belli tarihsel şartlar içinde faydalı, ilerletici, insanı açıklayıcı, zenginleştirici sonuçlar alabilmeye çalışmasıdır.”
 
Bozkırdaki Çekirdek ile Türk modernleşmesinin belki de kurumsal anlamda en ilginç ve tartışmalı konularından olan Köy Enstitüleri’ne gerçeğin safında, insan ve coğrafyanın sınırlarını resmederek kendine özgü bir yaklaşım getiriyor Kemal Tahir. Ne soru sormaktan ne de yanılmaktan korkarak Tek Parti iktidarının eğitim reformu ile rejim bekçiliği arasında bocalayan projesini roman sanatının imkanları ile yeniden düşünmeye çağırıyor bizi.
 
Kemal Tahir, büyük bir ustalıkla kurguladığı “ölmez tiplerini” bir düşünce ve deneyim panayırında tartıştırıyor. Ülkü ile irade, ütopya ile gerçek, siyasal ile toplumsal arasında gergin bir ipin üzerinde yürüyen muhakeme becerisinin verimli sonuçlarını gözler önüne seriyor.
 
Bozkırın bozkır, çekirdeğin çekirdek olarak kalmasındaki sır ne anlatır bize? Büyük romancımız, en temelinde işte bu sorunun peşine düşüyor bu kez."
"Son sigaranın kendi kendini içişine bakıyor. Ferdi Tayfur’un son sigarayla ilgili şarkısının sözlerini düşünüyor, hatırlayamıyor. Asuman hiç sevmezmiş Ferdi Tayfur’u. Ferdi’nin ne zorluklarla buralara geldiğini, ne acılar çektiğini, seven garibanların duygularını ne güzel anlattığını bilse... “Çok karamsarmış.” Akşama kadar masalar arasında dolaşıp tabak, çatal, bıçak, ekmek, yemek, bulaşık götürüp getirsen, hiç oturmasan, akşamları da şu daracık odaya, şu çıplak ampulün altına gelsen, şu kirli yatağa uzansan, çekirgelerden, köyün itlerinin havlamalarından başka yoldaşın olmasa...

Şehrin eprimiş sokakları, uzak diyarların hemşerileri, yalancıktan naz yapan kadınlar, şakacıktan kızan ustalar, baygın düşmüş ceviz ağacı, yaylana yaylana giden İmpala... Gökyüzü derin, gökyüzü masmavi...
Ethem Baran, candan hikâyeler anlatıyor. Konuşkan, cıvıltılı, bazen fıldır fıldır ve bazen buruk... Fırından taze ekmek, çeşmeden su... Bozkırın Uzak Bahçeleri, ateşe düşen kenarları konuşturuyor."
"At üstünde doğup
At üstünde ölürlerdi.
Şölene, toya, düğüne
At üstünde gelirlerdi.
Altınla atı yan yana görseler,
Atı alırlardı.
 
Azıklarını atlarına yedirir,
Kendileri aç kalırlardı.
Vatan gibi, bayrak gibi...
Pusat gibi, avrat gibi...
Atı kutsal bilirlerdi!!!"
"Mademki insanı anlatıyoruz, öyle ise Onun mutluluğu için yazacağız; bu da, çirkinde bile var olabilen güzelliği aramak uğruna nice bir ömrü harcamak demek olacaktır. San'at adamının çok zor olan görevi de zaten burada başlar. Hayat ile ömür arasındaki bağların oluşturduğu hem birbirinden ayrı hem içiçelemiş bir hürriyet bizim aradığımız mutluluğu meydana getirebilir mi?
Bu soru, bize, insanın dünü, bugünü, yarını ile birlikte ölüm sonrası dünyasını da bir arada düşünmek mecburiyetini yüklüyor. İyinin, doğrunun ve güzelin uğrunda umutlanmış bir ömür, hayatı ve sonrasını gözardı edemez. O vakit de Bütün'lük ve Bir'lik söz konusu edilecektir."
"İçindekiler

- Bu böyledir
- Bahtımın yıldızı
- Süleyman'ın seçimi
- Red cephesi
- Manifatura
- Kahkaha çiçeği
- Su sesi
- Son

Kutlu'nun Dergah Yayınları arasında çıkan diğer hikaye kitapları şunladır. Ortadaki Adam (1970), Gönül İşi (1974), Yokuşa Akan Sular (1979), Yoksulluk İçimizde (1981), Ya Tahammül Ya Sefer (1983)."
"“Bu Çağın Adı”, aydınlarımızı, idârecilerimizi ve bütün akıl sâhiplerini düşünmeye sevkeden konuları içine almaktadır.
 
Politik şarlatanlıklara karşı gerçekleri ve bağımsız kafayı savunan; kısacası şahsiyetli insanlara yakışan bir tavır ve üslûpla millet ve memleket meselelerine bakmayı gündeme getiren bu makalelerin, okuyanlara çok şey ifâde edeceği inancındayız."
"''Uzak geçmişten süzülüp gelen 'Neşideler Neşidesi'ydi Gaye. Ben, eski, mutlu bir Amerikan filmi: Kahramanlarının aptallık derecesinde saf ve iyi niyetli oldukları o stüdyo filmlerinin sahte yağmurlu sokakları kadar içli, aşk dışında hiçbir seçeneğe yüz vermeden korkusuzca sigara içen jönleri kadar kararlıydım. Gözü karaydım. Aynaya baktığımda tanınmayacak kadar değişmiş olduğumu gördüm. Gaye bana baktığında ne görüyorsa o olmuştum. Başka insanlarla yaşarken varlığını hissettiğim kuşkulardan örülmüş o şeffaf duvarın eriyip gittiğini hissetmiştim. Kendimi... Şu evrende yapayalnız olmadığımı... Şu anlam veremediğim hayatın içinde zavallı bir nokta olmadığımı... Hissetmiştim.''

Günahlar zamanaşımına uğrar mı? Suçlar belki... ama günahlar? Kendine biçtiği rolü oynadığı mutsuz evliliğini -kendine rağmen sürdüren ve üçlü bir aşk ilişkisinde İzzet ile Gaye'nin yanında geçmişini arayan başarısız bir yazar: Önder; aynı mutsuz evlilikten -geçerli bir yolla olmasa da- sıyrılmaya çalışan Defne; dört kişinin yaşamını değiştiren garip bir intihar. Mahkum edildiğimiz yüzeysel hayatların dibinden akan karanlık suların sesine kulak veren bir psikolojik roman. Türkiye'de, şehirde erkek olmanın alçaklığını ve yüceliğini baba figürüyle hesaplaşarak sorgulayan Murat Gülsoy, sıradan kötülüğün sırlarını arıyor."
"Haritalardaki kırmızı çizgiler petrol rezervlerini nasıl etkiliyor?
Açılan kuyular neden bir bir kapatıldı?
Dünyayı şirketler mi yönetiyor?
Sus payını kimler paylaştı?"

"Duygular evrenseldir. Ancak değişim cesaret ve mücadele gerektirir
Yeni başlangıçların, yeni bir yıla girmenin heyecanının yarattığı büyülü atmosferin okuru çepeçevre sarmaladığı, her satırında Maeve Binchy’nin çekici, kıvrak ve katıksız anlatım yeteneğinin hissedildiği onbeş hikaye…"
"18. yüzyıl Rus edebiyatının bıraktığı en önemli edebi miras, Fyodor Dostoyevski'dir. Eserlerinde gerçekle kurgu arasındaki sınırları altüst eden yazar, kimilerinin fantastik diye tanımladığı anlatım biçimlerinin, kendisi için gerçeği ifade ettiğini savunur. Varoluşçuluğun ilk izlerini taşıdığı düşünülen romanlarında gerilim, cinayet, korku, kendi deyimiyle ""dehşet"" vardır.
Başkahraman Prens Mişkin tam bir ahlak ve ruh dengesine ulaşmış olgun insan tipidir. Yazarın, yaşadığı dönemin sorunlarına ve değerlerine tepkisinni simgesidir. Kötülük karşısında, bütün iyi niyetine ve saflığına rağmen her zaman kaybetmeye mahkum olan Prens Mişkin; Dostoyesvki'nin en unutulmaz kadın kahramanı Nastasya Filippovna'ya duyduğu tutkulu aşk ve Ağlaya Yepançin'e hissettiği ölümcül sevgi arasında bocalarken Nastasya Filippovna'nın cinayete kurban gitmesiyle, iktidar isteyenlerin kötülüklerini anlayamadığı için sonsuza dek budala olarak kalıyor.
""İnsanlık komedyasının olağanüstü zenginliğine rağmen, Dostoyevski'nin karakterleri hep aynı düzeyde, alçakgönüllülük ve gurur düzeyinde toplanır ve sıralanır... Kadın kahramanları, erkeklerden de fazla kararlıdır; onları gurur harekete geçirir hep..."""
"İlkgençlik yıllarında, hikâye ve romandan önce, şiir yazmaya başlayan Türkiye’nin evrensel yazarı Yaşar Kemal, şiirlerini Yapı Kredi Yayınları tarafından yayımlanan Bugünlerde Bahar İndi adlı kitapta topladı.
Yaşar Kemal’in, Ekim başında okurlarla buluşacak Bugünlerde Bahar İndi adlı kitabı; ağırlıklı olarak 1940’larda yazılan, 50’ler ve 60’larda devam eden ve sonuncusu 1973’te yazılan usta işi şiirlerden oluşuyor. Kitapta, ilk kez yayımlanan şiirlerin yanı sıra; Kovan, Ülkü, Toprak, Küçük Dergi, Çığ, Görüşler adlı dergilerde ve Vatan ve Akşam gazetelerinde yayımlanan şiirler de yer alıyor.
Yaşar Kemal bu ilk şiir kitabını hazırlarken, seçtiği şiirlerin pek azında değişiklik yaptı. Ayrıca, onun şiirine özel sesini veren özelliklerden biri olduğu için, kitapta Yaşar Kemal’in özgün yazımı aynen korundu.
Kitapta yer alan şiirlerde öfkeyle umut, başkaldırıyla sevgi iç içe yer alıyor. En kasıntılı şairin bile özgünlüğünden ürkebileceği bir şiir yazıyor Yaşar Kemal: O, çalışmak isteyip işsiz kalan Kemal Sadık’ın hüznünü, direncini, umudunu, dile getiriyor... Kitapta, daha önce yayımlanmamış ancak Zülfü Livaneli tarafından bestelenmiş Ulaş ve Merhaba şiirleri de yer alıyor."
"Bu kitap, Buhârî’nin Sahîh’ini ciddi tedkik etmeden verilen birçok yaygın ve yanlış kanaati düzeltmektedir.
Bu yanlış kanaatlerden biri; Buhârî’nin Sahîh’ini oluştururken İslam ülkesinin muhtelif yerlerini bir bir dolaşarak hadis rivayetlerini şifahi olarak topladığıdır. Ancak bu eser, Buhârî’nin faydalandığı muhtemel birkaç yazılı kaynağı ortaya koymaktadır.
Diğeri ise Buhârî’nin isnadı ilk defa ilim hâline getiren kişi olduğu yönündedir.

Hâlbuki rivayetler zincirini bertaraf edip hadis ve haberleri çeşitli tabirlerle kitabına geniş ölçüde alan Buhârî, rivayetler zincirini Peygamber’e kadar yükselten musned bir hadis kitabı meydana getirmek şeklindeki prensibe sadık kalmamış, ciddi bir şekilde isnadın otoritesini sarsan ilk kimse olmuştur.

Bu eser, bir literatürün adım adım nasıl değerlendirilebileceğinin metodunu sergilemektedir."

"Türk şiirinin en yalnız, en mutsuz, en umutsuz... bu yüzden de -mutlu değilse bile- en kalabalık, en umutlu şairinden kısa sürmüş uzun bir yolculuğun tüm konakları!... Öncü bir dil, sevgiyi bile acıtan bir duyarlık ve ""bütün mümkünlerin kıyısı""nda yaşanan çaresizliğin son sığınağı:

""Uzanıp kendi yanaklarımdan öpüyorum""...
ya da:
""Sizin alınız al inandım
Morunuz mor inandım
Tanrınız büyük amenna
Şiriniz adamakıllı şiir
Dumanı da caba
Ama sizin adınız ne
Benim dengemi bozmayınız""

Arz-ı Hal'den Dün Yok mu'ya tüm kitapları ve (unutulmaları ya da elenmeleri nedeniyle) kitaplarına girmemiş tüm şiirleriyle, Turgut Uyar külliyatı."

"Osmanoğullarının ele aldığı, Fatih’le, Yavuz gibi dâhi devlet adamlarının siyasî tarihe insan zekâsının hârikalarından biri halinde tevdi ettikleri devlet anlayışı, merkeziyetçi ve otoriteli devletti. Aynı zamanda hukuk-i ibaddan hükümdarı şiddetle mesul edici totaliter esasa dayanıyordu. Önce merkeziyetçi idi.
 
Üç kıtaya yakın devlet ülkesini bir merkeze sımsıkı bağlıyordu. Eski Roma İmparatorluğu’nun koyu merkeziyetçiliği bizde adalet ve mesuliyet prensiplerine bağlı olarak akla hayret veren bir hukuk ve ahlâk nizâmı içinde yaşatılmakta idi. Bu devletin diğer karakteri otoriteli oluşudur. Lâkin onda otorite yâni am iktidar, ortaçağın İngiltere Krallığı’yla, Papalık devletinde olduğu gibi hükümdarın keyf ve iradesinden doğma değildir. Halkın dimağını teşkil eden ilmiye sınıfına yâni münevverlere dayanır ve her hareketinden Allah’a hesap vermeğe mecburdur. Ancak bu hesap verme mecburiyeti, bu sorumluluk sadece âhirete bırakılmak suretiyle hükümdarın ferdî iradesine terk edilmemiştir. Bu devletin üçüncü bir karakteri hür bir totalitarizme dayanmış olmasıdır. Yâni bu devlet, halkın bütün ihtiyaçlarına uzanır ve onları karşılamaya çalışır. Hukuk-i ibaddan şiddetle mesuldür."
"“Drama düşmüş kişi, ne kadar budala olursa olsun, ister istemez, içinde yaşadığı toplumun bozuklukları, haksızlıkları üzerinde durur düşünür; belki de onlara karşı çıkar ve onurlu bir tavır takınır! Romanın gücü buradadır.”
Büyük Mal romanında taşradaki toplumsal yapıyı sorgulayan Kemal Tahir, yerel ve merkezî güçler arasındaki çıkar ilişkilerini, köylü-ağa çatışmalarını ve kadın erkek ilişkilerindeki erkek egemen bakışı kurgusal zemin olarak kullanır. Taşradaki çözülmenin önü alınamaz bir hale geldiği, hatta çürümeye döndüğü yılların anlatıldığı Büyük Mal, ellerindeki gücü birtakım oyunlarla ve merkezî iktidar yardımıyla elde eden bir grup taşra elitinin değişen siyasi konjonktürle birlikte içine düştüğü güç mücadelesini anlatır.
Kemal Tahir’in taşrayı anlattığı romanlarının sonuncusu ve bir olgunluk çağı eseri olan , bu yönleriyle hem başta ve olmak üzere taşra romanlarının devamı olarak, hem de müstakil bir başyapıt olarak okunabilir."
İç yüzüne ermeden anlatamadığım gölge, bir güneş hikayesini zorunlu kıldığında bildim ki camın özü kum, kumun aslı taş. Ne camı kırmak ne de taşı horlamaktı niyetim. Taş ile camı birleştiren kalemin kalbine en evvel ben hamd ettim. Ama düştüm, camın kırılganlığına, taşın sertliğine. Camın tamamına, taşın sessizliğine. Camın özü ateş, taşın özü su değil ki. Başlayalım; benimki hayli uzu bir hikaye.
"Aydınlanma döneminin en etkin yazarı Voltaire, felsefeden şiire, oradan masala kadar çeşitli kültürel ürünler vermiş, insanlığın daha aydınlık bir yol almasında önemli bir yol oynamıştır. Onun tüm kavgası, dogmatik ve önyargılı inançların geri plana itilmesi, insan düşüncesinin öne çıkmasıdır.

Candide, onun en önemli ve günümüzde en çok sevilen yapıtıdır. Candide, ilk gençlik yıllarında daha iyi bir yaşam bulmak için dünyayı dolaşmaya çıkar. Doğal yıkımlar ve insanların kötü davranışları onun peşini bırakmaz. Ama o insan aklına ve çalışma yeteneğine olan güvenini yitirmez. Sonunda bir Türk bahçıvanın tavsiyesine uyarak kendi bahçesini ekip biçmeye başlar. Biz bu güzel eseri Sylvia Leoni'nin giriş yazısı ve Hüsen Portakal'ın tanıtım yazısıyla sunuyoruz."
"Okumak, iki ruh arasında âşıkane bir mülakattır. Sanırım ben bu hayata bu mülakata hazırlanmak için gelmişim." diyen Cemil Meriç'e göre düşünmek, okumak, tenkit etmek ve bu suretle kitaplarla ve kitapların oluşturduğu dünyada bir ömür geçirmek hayatının ana gayesini oluşturmuştur. Kitaplar, limandır Meriç için; o limana binlerce yazarı, onlarca düşünürü konuk eder. Evi de öğrenme-öğrenci konukevi gibidir. Bir fikir insanıdır Meriç, tıpkı Meriç Nehri'nin suları taşıdığı gibi o da fikirleri taşır ömrü boyunca. Gözlerin görmeye yetmediğini, görmek için okumak, düşünmek de gerektiğini hep haykırır. Bu fikir haykırışları bazen dünyanın tüm kayalıklarında yankılanır, bazen kimilerinde ve kimi yerlerde fikir yapraklarını bile kımıldatmaz. Fakat Cemil Meriç; fikirleriyle, yazılarıyla, düşünceleri ile zihnimizde yani aramızda yaşamaya devam etmektedir. İşte Cemil Meriç'in otuz beşinci ölüm yıldönümü anısına hazırlanmış olan bu eserle de başta Meriç'in daha da anlaşılmasına, okunmasına ve biraz da Meriç'çe düşünmenin, eleştirmenin, kamus, ümran, irfan ve dünya meselelerine Meriç'in hakikat arayışındaki yöntemlerle bakabilmenin yolunun açılacağı umudunu taşımaktayız.
"“Güç yozlaştırır, mutlak güç mutlak yozlaştırır!”
Cengiz Han’a Küsen Bulut, büyük usta Cengiz Aytmatov’un olgunluk döneminin en güzel yapıtlarından biri, belki de en güzelidir. Bir yandan adaletsizliğin, totalitarizmin ve mutlak güç talebinin nihai sonuçlarını ve yarattığı emsalsiz tahribatı, bir yandan da her sonun bir başlangıç olduğunu, umudun direnmek demek olduğunu son derece edebi ve estetik bir biçimde anlatır"
"Ey insanlar! Cenneti bırakıp,
Cehenem'e koşuyorsunuz...
Ve bunu da neredeyse isteyerek yapıyorsunuz...
Çünkü içinde yaşadığımız dünyadaki
Cenner emarelerini hızla tüketiyor, yağmalıyorsunuz...
Ateşten bir dünyada, teknolojik donalımlı birçok bedenle her yerde birden olmak istiyorsunuz!
Ama bilmiyorsunuz ki
Cehennem'de her yer aynıdır! Ateştir!

Ey mağara arkadaşlarım! Uyanma zamanınız geldi artık sizlerin de! Çıkın 'kalb'lerinizden dışarı...

Dünyanın ışığını kesmek istiyor bu Cern cüceleri... Yeraltını yeryüzüne çıkarmak telaşındalar... Altın ve kanla!

Yine 'ölümsüzlük' arzusu! O ilk günahtan bu yana hep o sınır tanımaz istek!

Ey insan neslini sona erdirmek isteyen kabalist şeytan!

İktidarının sonuna yaklaştın iyice...

Kibrinin azgın ateşiyle, her an daha da azdırarak kendini yolun sonuna kadar geldin işte...

Ey kalem! Sen yazmazsan, bu gerçekleri nasıl öğrenecek çocuklar...
Hâlâ 'bir' insan bedenine sahip çocuklar...
O masum çocuklar, yetim, çaresiz çocuklar...

Yaz kalem! Yaz! Yaz! Yaz!

'Hakikat'in sözü, iyiliğin kılıcı!

İşte şeytanı yok edecek bu 'söz'Mehdi'ye verilecektir!

'Bir' Cennet sözü!"

"Hüseyin Hüsnü Şen
Bardan çıktığımda yağmur çiseliyordu.
Sonra bayağı yağmaya başlamış, ben hani sarhoşum ya, farkına varamadım.
Epeyce ıslanmışım.
Islanmışım, çünkü arabayı park ettiğim yere değil ters istikamete gitmişim.
Gitmişim çünkü kafam karışık. Sarhoşsun kardeşim elbette karışık olacak demeyin, benim sarhoşluğum öyle zilzurna küfelik işlerden değil.
Hani ne demişler: İçiyorsak sebebi var.
Yok yok, öyle kara sevda, imkansız aşk falan değil. Yahu bizimkisi işte bir alışkanlık. İşten çıktıktan sonra her akşam gittiğimiz bara uğrayıp iki tek atmak; her zamanki arkadaşlarla iki çift laf etmek, işte bu.
Ama vücudum kaldırmıyor galiba. İki tek atsam bile kafayı buluyorum.
Kafayı bulunca!...
Zihnimin bir tarafı açılıyor...."
"Oscar Wilde’ın ilk kez 1895’te sahnelenen ve bir başyapıt olarak değerlendirilen oyunu Ciddi Olmanın Önemi, katı Viktorya ahlakının tehlikelerini mizahla öğütüyor. Aslında Wilde’ın da belirttiği gibi baştan sona hafif, saf ve neşeli bir saçmalık içeriyor bu komedi. Hatta oyuna konu olan entrikalar, evlilik planları, hayalî kimlikler, küçümseyici akraba kişilikler bile bütünde önemsizleşip saçmalığın zekice kurgulanmış güldürüsüne perde aralıyor.
İki kadın; Gwendolen Fairfax ile Cecily Cardew, bir adama âşık olmuşlardır. Ama ortada gerçek kimliğini gizleyen ve kendini Gwendolen’a Ernest ismiyle tanıtmaktan sıkılmayan aylak biri, Jack vardır. Dahası, bu aylağın yanına aynı yalanla bir de arkadaşı Algernon eklenir. Cecily’ye kendini Ernest olarak tanıtan Algernon’la birlikte işler iyice karışır. Yalanlar sarmalında yolları kesişen bu dörtlü bir araya geldiğinde, artık hiçbir şeyin eskisi gibi olamayacağı gerçeğiyle yüzleşir."
"Muamele
Hareketimden bir gün evvel Üsküdar Savcılığında ifademi aldılar. Bu savcının yanında oturdum ve Sulh Ceza Mahkemesi beni görmeden kararını verdi: Tevkifi ve Malatya'ya sevki... Ne sual, ne sepet... Necip Fazıl ben miyim; kâfi!... Hâdiseyle en küçük temas ve alâkama dair hiçbir şey tespitine lüzum yok... İstanbul hâkimine düşen vazife, tevkifi matlup olan adamın Necip Fazıl olduğunu müşahededen ibaret...
(Kitap'tan sf.93)

Bir ansiklopediye geçmiş ifadeyle, ""hapisleri üniversite yıllarından çok olan"" Necip Fazıl, 1943'den başlayarak 1947-1950-1951-1952-1957-1959 ve 1960 senelerinde cezaevine girdi. Son mahkûmiyet kararı ise vefatı sebebiyle infaz edilemedi.

1955'de ""Yılanlı Kuyudan"" ismiyle yayınlanmış olan eser, hapishane günlerinin, ""büyük sanatkâr""a has, derin ve duyarlı bir iç hayat üzerindeki müthiş tesirini yansıtan bir ıstırap ve gözyaşı günlüğüdür."
"Cuma Mektupları kitabının ikinci cildi, 8 Haziran 2001 - 30 Mayıs 2003 tarihleri arasında yayınlanmış Cuma Mektupları’nın beş kitap olarak neşrolunmuş halinin yeni edisyon ve yeni önsöz ile tek ciltte toplanmış halidir. Kitabın arka kapağında şu satırlar yazılı:
 
Neden İslâmiyet değil de Türklük? Bu hem tarihî şartlar gereği ikisini birbirinden ayırmanın anlamsızlığı yüzünden böyledir, hem de kapitalizm dışında bir hayat tarzı aramanın bizi sevk ettiği yön bakımından böyledir. İslâmiyet’i onun bayraktarlığını yapmadan üstün vasfıyla tanıyamazsınız. Türklük İslâm bayraktarlığından başka bir şeyse onu anmaya değmez. Hâlbuki her anti-Türk tutumun Avrupa medeniyetinin kölesi değilse, müttefiki olmak zorunda kaldığını anlamak zor değil. Her Türk yanlısı tutumun ancak kapitalizmle topyekûn uzlaşmazlığını belirgin kılarak anlam alanında kendine yer bulabildiğini de kolayca fark ediyoruz. Yine de bütün bunlar Türkiye’de Türkiye hesabına casusluk yapmanın zorluğunu ortadan kaldırmıyor. Ağır bir yük. Çetin bir uğraş. Bütün bu söylediklerimi ben söylemek zorunda kalayım istemezdim. İsterdim ki biri çıkıp bütün bunları daha da çoğunu, daha da güzelini bana söylesin."
"1988 senesinde birincisi neşredilen Cuma Mektupları kitaplarının ilk beş cildi gözden geçirilip tek bir ciltte toplandı. Yeni önsözlü ve yeni edisyonlu kitabın arka kapağında şu satırlar yazılı:
 
27 Mayıs 1960 sabahından başlayarak milletçe iki badireyi atlatma serencamı içindeyiz. Önce sınıf meselesinde, bilahare kimlik meselesinde Batı Medeniyeti eliyle azdırılmış pürüzleri birer engel olmaktan çıkarmamız gerekiyordu ve hâlâ gerekiyor. Millet hayatına kast etmiş bu badireleri halen atlatamamış olmamız Türk olmayanların kâr hanesine yazıldı. Türk olmak istiklâl bahsinde koyu mutaassıp, çok kıskanç, aşırı derecede tavizsiz olmayı gerektiriyor. Türk istiklalinin ne ile kaim olduğu bir yandan ölüm korkusu, öbür yandan dünya sevgisiyle sarılıp sarmalanmış, görünmez hale getirilmiştir. Türk istiklâlini görünür kılacaksak bunun altından ancak sınıf bilinci edinerek kalkabileceğiz. Sınıf bilinci edinmemiz de doğrudan doğruya millî hüviyeti kesp etmemizle imkân sahasına girecek.
 
Cuma Mektupları’nın her biri bir öncekinden daha okunaklı birer istiklâl reçetesiyse hep öyle kalmıştır. Ne terkibi için bir eczacının maharetine tevdi, ne de müşteki bir hastanın vücudu münasebetiyle tatbikatına tevessül edilmiştir. Nazariyat mı? Allah nazardan saklasın!"
"Cuma Mektupları kitabının ikinci cildi, 8 Haziran 2001 - 30 Mayıs 2003 tarihleri arasında yayınlanmış Cuma Mektupları’nın beş kitap olarak neşrolunmuş halinin yeni edisyon ve yeni önsöz ile tek ciltte toplanmış halidir. Kitabın arka kapağında şu satırlar yazılı:
 
Neden İslâmiyet değil de Türklük? Bu hem tarihî şartlar gereği ikisini birbirinden ayırmanın anlamsızlığı yüzünden böyledir, hem de kapitalizm dışında bir hayat tarzı aramanın bizi sevk ettiği yön bakımından böyledir. İslâmiyet’i onun bayraktarlığını yapmadan üstün vasfıyla tanıyamazsınız. Türklük İslâm bayraktarlığından başka bir şeyse onu anmaya değmez. Hâlbuki her anti-Türk tutumun Avrupa medeniyetinin kölesi değilse, müttefiki olmak zorunda kaldığını anlamak zor değil. Her Türk yanlısı tutumun ancak kapitalizmle topyekûn uzlaşmazlığını belirgin kılarak anlam alanında kendine yer bulabildiğini de kolayca fark ediyoruz. Yine de bütün bunlar Türkiye’de Türkiye hesabına casusluk yapmanın zorluğunu ortadan kaldırmıyor. Ağır bir yük. Çetin bir uğraş. Bütün bu söylediklerimi ben söylemek zorunda kalayım istemezdim. İsterdim ki biri çıkıp bütün bunları daha da çoğunu, daha da güzelini bana söylesin."
Mehmet Seyda’nın Cumhuriyet öncesi doğumlu yazarlardan derlediği bu baş ucu kitabı, her biri okuru bambaşka duygulara sürükleyen, bambaşka yerlerde, bambaşka insanlar arasında dolaştıran otuz bir hikâyeden oluşuyor. Neler yok ki bu hikâyeler arasında: Aziz Nesin’in, yüzünüze kocaman bir gülümseme yerleştirecek ‘Mu Ni?’si, Halit Ziya Uşaklıgil’in, bu gülümsemeyi acıyla karışık bir tebessüme dönüştürecek ‘Ferhunde Kalfa’sı, Sabahattin Âli’nin, boğazınıza bir yumruk gibi oturacak ‘Ayran’ı, Ahmet Naim’in tüyler ürperten ‘Kuduz Düğünü’…








1989’da Kırım’da, mahallî Rus gazetelerinin ek şeklinde verdiği ilk Tatarca süreli yayınlar başlar. Bu gazeteler için müstakil bir bina, yazı işleri ve ayrı bir matbaanın kurulması o günkü Kırım hükümetinin maddî imkânlarının yetersizliğinden dolayı böyle bir yol seçilmişti. Ancak birkaç yıl sonra, 1991 yılından itibaren, bu gazeteler hem ayrı ve müstakil birer neşir olarak çıkmaya devam etti, hem de bunların yanında yeni yayınlar da oluşturuldu. 1993 ve sonraki yıllarda her sene yeni gazete ve dergiler kurulmakta, bazılarının ismi, içeriği, yayın süresi değinmekte veya yeni yayınlar çıkarılmaktaydı.
"Türkçülüğü işleyen roman ve hikâyeleri ilk kez kaleme alan  isimlerden Ahmet Hikmet Müftüoğlu, akıcı üslubu ve betimlemeleriyle adeta okura anın fotoğrafını çeker. Zira onun hikâyeleri, bir müzede sergilenen kilimin nakışlarına bakarken, Anadolu’nun bir köyündeki kilim tezgâhında kendinizi bulmanızı ya da sokakta üzüm satan bir esnafın bakış ve nefes alışında bile millî duyguları okumanızı sağlayacak canlılık ve kudrettedir. Müftüoğlu’nun kendi önsözünde de belirttiği gibi Türk milletine ithaf edilen kitap, geçmişten günümüze Türk ruhu adına çok şey öğretiyor. 
Çağlayanlar’ın bu baskısında Müftüoğlu’nun farklı dönemlerde yazmış olduğu hikâyelerine ilaveten yazarın ilk hikâyesi olan Leyla yahut Bir Mecnunun İntikamı da ilk kez günümüz Türkçesine çevrilerek kitaba eklenmiştir."
"Türkçülüğü işleyen roman ve hikâyeleri ilk kez kaleme alan  isimlerden Ahmet Hikmet Müftüoğlu, akıcı üslubu ve betimlemeleriyle adeta okura anın fotoğrafını çeker. Zira onun hikâyeleri, bir müzede sergilenen kilimin nakışlarına bakarken, Anadolu’nun bir köyündeki kilim tezgâhında kendinizi bulmanızı ya da sokakta üzüm satan bir esnafın bakış ve nefes alışında bile millî duyguları okumanızı sağlayacak canlılık ve kudrettedir. Müftüoğlu’nun kendi önsözünde de belirttiği gibi Türk milletine ithaf edilen kitap, geçmişten günümüze Türk ruhu adına çok şey öğretiyor. 
Çağlayanlar’ın bu baskısında Müftüoğlu’nun farklı dönemlerde yazmış olduğu hikâyelerine ilaveten yazarın ilk hikâyesi olan Leyla yahut Bir Mecnunun İntikamı da ilk kez günümüz Türkçesine çevrilerek kitaba eklenmiştir."
Günü kavramak için dünü anlamak lazım... Dün, tarihtir. Ancak kuru bilgi yığınlarıyla tarihi anlamaya imkan yoktur. İşin sırrı ayrıntılarda saklıdır. İyi kavranması gereken gerçekler ayrıntılardadır. Tarihi ayrıntılarıyla kavrama arayışı bizi romana götürür: Gölgede kalmış değerleri sadece romanda buluruz. Çaka Bey’i romanlaştırmak da zaten böyle bir arayışın parçasıdır. İlk Türk Amirali olarak ünlenen Çaka Bey ile çevresinde bir devrin, hatta devirlerin tüm detaylarını bulabilirsiniz. Ayrıca Selçuklu’yu büyüten unsurlarla birlikte bitiren hastalıkları da keşfedeceğinizi sanıyoruz. Artık bunun ışığında yeni dünyayı kucaklayabilir, hatta geleceği idrak hususunda isabetli adımlar atabilirsiniz.
Efe'nin iç sarsıntısı devam ediyordu; fakat 'Çakırcalı'nın dik durmak mecburiyeti olduğunu biliyordu. 'Dokuz Dağın Efesi Çakırcalı Mehmed Efe' efsanesi leke almamalıydı. -Biz dağların kanununa tabiyiz Ahmed. Dağların kanunu başkadır. O kendini çiğnetmez. Bu uğurda haksızlık içinde hak bile arar. Vicdanın sustuğu yerde dillenir. Zaman olur suçluyu hakim kürsüsüne oturtur. Suyu yokuşa akıtır. Rüzgarın estiği yöne tırpan sallar. Farelere kedi avlatır. Aslanları tilkilere boğdurur. Çakallara aslan yavrularını yedirir. Çakırcalı konuşurken vicdanını susturamamıştı. Kızanlar ve Ahmed 'çıt' çıkarmadan dinlediler. Çakırcalı sustu. Tekrar diline doladığı kanunun hükümlerine doğru kanat çırpmak mecburiyetini hissetti..."
Albay Haydar Mehmet Alganer, Çanakkale Kara Savaşlarına Anafartalar Bölge Komutanlığı Kurmay Başkanı olarak, Binbaşı rütbesi ile katılmış ve gerek bölgenin tetkiki, gerek birliklerin harbin gidişatına göre konuşlandırılmasına katkıları, gerekse dönemi en ince ayrıntılarıyla resmetmesi gibi büyük katkılar sağlamış bir Türk subayıdır. Alganer tarafından günü gününe yazılmış, Erdoğan Öztürk ve Zehra Gülbudak tarafından günümüz Türkçe’sine çevrilerek “Çanakkale Kara Savaşları Günlüğü” ismiyle kitap haline getirilmiş bu hatırat; dönemin zor şartlarından kesitler sunuyor. fotoğraf ve haritalar eşliğinde hazırlanan kitap, çok çetin geçen harbin kara, deniz ve hava harekatlarını en ince detaylarıyla tasvir ederken, yenilen yemeklerden posta hizmetlerine kadar harp şartlarını detaylı olarak okuyucuya aktarıyor.
"Fransız Generali Guro 1930 yılında Çanakkale’de ölüleri için açılan abide için geldiğinde Mehmetçiğin şefkat ve
merhametini şöyle anlatır: “Yine süngü harbi geç vakitlere kadar devam etmiş; ortalık kararınca anlaşma yapılarak ve savaş alanında kalan yaralı ve ölülerin toplanmasına başlanmıştı. Yaralı ve ölüler arasında dolaşıyorduk. Az evvel, Türk ve Fransız askerleri süngü hücumunda çok zayiat vermişlerdi. Bu sırada gördüğüm bir hadiseyi ömrüm boyunca
unutmayacağım. Yerde bir Fransız askeri yatıyor, bir Türk askeri gömleğini yırtmış, onun yaralarını sarıp kanlarını temizliyordu.
Hemen bir tercüman çağırıp sordum:
Mecalsiz haldeki Türk askeri şu karşılığı verdi:
.” Bu asil duygular karşısında hüngür hüngür ağladım…”
 
Kitapta bunun gibi onlarca yaşanmış anıları okudukça bu milletin bir ferdi olmaktan onur duyacaksınız.."
"Sultan II. Mehmed, Cuma namazının bitmesinin ardından, bembeyaz kıyafetiyle atına bindi. Atının üzerinde, belindeki kılıcı çekip askerlerine seslendi.

“Yiğitlerim, bugün Allah yolunda ölme günüdür. Şanı yüce Mevlâ’nın inayetiyle bu surlar önümüzde un ufak olacaktır. Peygamberimiz Muhammed Mustafa (s.a.v)’in müjdelediği ordu sizsiniz. Artık söz söyleme vakti değildir. Allah yolunda cihat etme vaktidir. Şu duyduğunuz çan seslerinin yerine, Ezan-ı Muhammediyye’nin Konstantiniyye semalarında yükselme anı, bu andır.
Eğer kanımla yükselecekse Hz. Muhammed’in (s.a.v) dini, durmasın kılıçlar doğrasın beni. Korkaklar gibi kaçmaya zorlarsa nefsim, toprağa karsın aciz canımı Konstantiniyye’nin lanetli eli.

Ey Ayasofya! Bak bu yiğitler sende secde etmeye geldi. Al kanlarıyla, bağrındaki şeytanı def etmeye geldi.
Ey Sezar!
Ey Aşil!
Ey İskender! Bakın da imrenin Allah’ın askerlerine. Söyleyin, sizden geri kalır yanları var mı?
Ey aslanlarım!
Yiğitlerim! Şeytanı utandırın, Efendimizi(s.a.v) onurlandırın. Allah Azze ve Celle… Hücum!..”"
Bu kitap bir araştırmanın, incelemenin sonuçlarını ortaya koyma iddiasını taşımıyor. Buradaki yazılar, dış politika konusunda bazı gözlemlerimizi ve fikirlerimizi yansıtan bir deneme niteliğindedir. Kişisel değerlendirmelerimize göre, dış politika olaylarının temel çizgisini ve yönünü belirtmeye çalıştık. Belirtilen görüşler doğrultusunda dış politika olaylarına bakmayı deneyen okuyucunun, dünyamızda, çevremizde olup bitenler hakkında kendi yorumunu getirebileceğini umuyoruz. Kitap dış politika konusunda bir bakış açısı kazandırabilirse amacını yerine getirmiş sayılmalıdır.
"Türk öykücülüğüne ve düşünce dünyasına yeni fikirler ve boyutlar kazandırarak unutulmaz eserler veren Rasim Özdenören, öykü ve düşüncedeki istikrarlı ve güçlü konumuyla kendinden sonra gelen pek çok yazarı etkiledi. Türkçeyi doğru ve güzel kullanmaktaki mahareti, insan ruhunun sırlarına vâkıf olması, gözlemciliği, ayrıntıları yakalamadaki ustalığı, dilde ve muhtevada yerli duruşu her kesimde kabul gördü. Öyküleri; özetlenemez oluşuyla, her defasında yeniyi ve yenilenmeyi yakalamasıyla dikkat çekti. Benliğimizi, bilincimizi tazeleyen, okuyucusunu tekraren kendine çağıran metinler ortaya koydu. Toplumdaki değişmeyi, yabancılaşmayı, uyumsuzluğu, modern çağın insanının dramını ve trajiğini sergilemedeki başarısıyla özgün bir yere sahip oldu. Bu özellikleriyle edebiyat ve düşün dünyamızın bilgesi olarak anıldı. Türk öykücülüğünün ve deneme yazarlığının gelmiş geçmiş en usta kalemlerinden biri olarak temayüz etti.
; yanlışa yönlendirilmiş insanların kendi kültürel ve dinî gerçeklerinden de uzaklaşınca nasıl her şeye ve herkese yabancılaştığını, toplumun her ilkesinin onların gözünde küçülürken bütün bu olumsuzlukların onları nasıl açmaza sürüklediğini usta işi bir biçim yeniliği ile işler. , toplumsal zeminde yaşanan metafizik çarpılmanın, toplumsal dağılmanın, bireysel çözülme ve sapmanın trajik ve çarpıcı bir destanıdır da…"
"Bu başlık altında elim değdikçe hadiseleri çerçeveleyeceğim. Mikyasım 20 satırla 40 satır arası.. Demek ki, koyu ve toplayıcı çizgilere mahsus bir kemiyet ölçüsü üstündeyim.
Keyfiyete gelince:
Bir damlalık esansa bütün bir denizi ıtırlandıracak bir cevher sığar mı sığar. Ama o cevher nerede? Hangi taşın altında, hangi başın içinde? İş onu bilmekte..."
"“HIIIAAAARRGGHHHHH!”
Ah Can! Keşke biyonik arkadaşın Zortan’ın yaramazlıklarına ortak olmasaydın. Flaş Disk Operasyonu krizini yeni atlatmışken Boş Çerçeve Operasyonu da nereden çıktı şimdi?..

Her şey, sevimli dostumuz Can’ın kimya deneyi setindeki tüm sıvıları karıştırınca neler olacağını merak etmesiyle başladı. Elinde tuttuğu deney tüpü fosforlu köpükler saçarak infilak edince, “BOOM!!!”. Amanın! Amanın! Amanın! Can’ın Annesi Berrin’in elbisesi nasıl da delik deşik olmuş öyle. Ahh, hele o dumanı üstünde tüten güzelim saçları…  Üstelik tam da resim sergisinin açılışına saatler kala. Bu sefer Can’ın başı büyük belada. Neyse ki annesi şimdi onu cezalandıramayacak kadar meşgul. Can bu durumdan kurtulmak için bir şeyler yapmalı...

Caan! Üstündeki komik giysiler de nesi? İnsan hiç annesin resim sergisi açılışına gelir mi? Peki, ya sergi salonunun duvarındaki boş çerçeveye asılacak o harika resim nerede? Bir yerlerde mi unuttun yoksa? Konuştuğun adam da kim? Eyvah, Can’ın ve babasının Berrin Hanım’dan çekecekleri var. Bir dakika. Elektrikler mi kesildi!? Caann, nerelerdesin yine?..

Hayattaki en büyük hedefi bisiklet sürerken çocuk kitabı okuyup yazabilmek olan’nın mizahi bir üslupla kaleme aldığı “Can ile Zortan’ın Maceraları”nın ikinci kitabı, küçük okurları aile ilişkileri ve arkadaşlık üzerine düşündürürken, sanat ve sanatçı kavramlarına değiniyor. ’ın eğlenceli çizimleriyle canlanan , şamatayı garantileyen keyifli bir okuma deneyimi yaşatıyor."

"Bizde, gazete dedikleri, tirajı bir buçuk milyona yaklaşan nesne... Yüzde altmış beşiyle hava-cıva işportacısı, yüzde yirmisiyle solcu ve din düşmanı, yüzde onuyla de samimiyetsiz mukaddesat tüccarı... Halislik ve millîlik örneği olarak geriye kalan, sadece yüzde beş... Tersinden ne hazin nispettir ki, kendi deyimleriyle devrimciler ve ilericiler de bu milletin ancak yüzde beşi... Böyleyken, onlar, basındaki tecelleriyle yüzde doksan beş, millî ruh köküne bağlılık dâvasındakilerse yüzde beş...
(Kitap'tan sf. 5)"
"Vaktiyle, kendilerini ilerici sayan bazı tipler, beni kötülemek için fikirlerime fikirle karşı çıkmazlardı da şahsıma çatarlar ve bu arada beni kibirlilikle, kendimi büyük görmekle suçlandırırlardı. Mesela bunlardan hürmetlice biri şöyle demişti bana:
- Sen majüskülle yazılmış bir ""Ben""sin!
(Kitap'tan sf.5)"

Bu kitap, dört konferanstan oluşmaktadır. 1990 da kurulup 1997 de kapatılan, genel başkanlığını yazarın yaptığı, Diriliş Partisi dönemini konuşmalarından olup, ilki, Pendik'te 16 Mayıs 1991 de Belediye Kültürevi'nde "Diriliş Çağı" adıyla, ikincisi, Eskişehir'de 3 Ekim 1993'de Ticaret Odası Konferans Salonu'nda "Dünya Görüşümüz Diriliş" adıyla, üçüncüsü, Adapazarı'nda 3 Aralık 1993'de Ticaret ve Sanayi Odası Toplantı Salonu'nda "Medeniyetimizin Dirilişi" adıyla, dördüncüsü, Eskişehir'de 5 Haziran 1994'te Ticaret Odası Konferans Salonu'nda "Kaybolan Hakikat" adıyla parti teşkilatlarının düzenlemesiyle verilmiştir.

İlk kitabını zevkle okuduğunuz Yazgülü’nün ellerindeki kül, bedenindeki yara izleri ve yüreğindeki yangınlarla doludizgin geçtiği yılların izini sürmeye; gelenek görenek ve törelerle savaşımı bir direniş destanına dönüşen, yaralarına çoğu kez gülüş sarmayı başarabilen, kendisine örülen kabuğu kırıp yeni bir yaşam kurmak için pek çok bedeller ödeyen bir genç kızın yaşamına adım adım tanıklık etmeye ne dersiniz?

"Çıkdım erik dalına anda yedim üzümü
Bostân ıssı kakıyıp der ne yersin kozumu
 
Kerpîç koydum kazana poyraz ile kaynatdım
Nedir diye sorana bandım verdim özünü
 
İplik verdim Çulhâya sarıp yumak etmemiş
Becid becid ısmarlar gelsin alsın bezini
 
*
 
Gerçek talip isen erik dalında üzüm arama. Bak, ‘zühd ü takvâya yâr olan evvel’, aşk gelince keçiboynuzu yemekten kurtuldu. Elindeki eriği üzüm diye satan soğuk nefeslilerde üzüm bulunmaz. Sen ‘Bağa gel, bostana gel/Dile gel, destâna gel.’ Cevizin en kalitelisi fenâfi’r-Resûlun hakkını vererek mirâç eden kâmil erenlerdedir. Onlar mânâsından bellidir; tekkesinden, takkesinden, kelâmından ve selamından değil…"
"Yaşar Kemal’in Fırat Suyu Kan Akıyor Baksana romanı ile başlayan, Karıncanın Su İçtiği ve Tanyeri Horozları kitaplarıyla devam eden Bir Ada Hikayesi dörtlemesi, son kitabı Çıplak Deniz Çıplak Ada ile tamamlandı.

Bir Ada Hikâyesi dörtlüsü, savaşlardan, kırımlardan, sürgünlerden arta kalan insanların, Yunanistan’a gönderilen Rumların boşalttığı bir adada yeni bir yaşam kurma çabalarını konu alır. Umut romanın başkahramanıdır. Dörtleme hem bir Yaşar Kemal klasiğidir hem de diliyle, yarattığı kişilerle, yarattığı doğayla Yaşar Kemal’in romancılığında önemli bir yeniliği işaret eder. Yaşar Kemal, mitos yaratıcısıdır… Ağıtların diliyle, kendi özgün dilini (hiçbir yazara benzemez ve asla taklit edilemez) harmanlamış, çeviride bile yitmeyen anlatısını kurmuştur. Bu dörtlüyse, tarihle destanların kaynaşmasıdır. Yaşar Kemal tarihi roman yazmaz bu dörtlüde, bir tarih var eder.

Çıplak Deniz Çıplak Ada, Yaşar Kemal’in yerlerinden edilen insanların Ege’de bir adada yeni bir yaşam kurma çabalarının destansı öyküsü Bir Ada Hikâyesi’nin dördüncü ve son kitabı. Dörtlünün bu son romanında, geçmişin yaraları kapanmaya yüz tutmuş ama izleri kalmıştır… Ağaefendi’yle Melek Hatun, Poyraz’la Zehra, Ali Hüseyin’le Nesibe muradına erecektir; Lena Ana’nın hasretle yollarını beklediği kayıp oğulları da geri dönmüştür ama balıkçıların reisi Hıristo’nun başına beklenmedik bir olay gelir."
Konu, yaklaşım ve yorum zenginliği, çeşitliliği içeren Çiçek Dürbünü, adını da işte bu konu ve yaklaşım zenginliğinden alıyor. Kitaptaki metinlerin yayımlandığı tarihlerle yayımlandığı yerler için de geçerli bu çeşitlilik. Yazar, yaklaşık yarım yüzyıldan uzun bir süre içinde çeşitli dergi ve gazetelerde yayımladığı yazılardan bir seçki sunuyor: Derin ve ince, kültür/edebiyat konularından oluşan bir seçki... Çiçek Dürbünü´ndeki yazıların büyük bir çoğunluğu ulusal kültür ve yazınlarla... Birkaç tanesi, evrensel ve kuramsal değerlendirme ve yorumlar içeriyor.
"""Falih Rıfkı Atay’ın sürükleyici, zengin muhtevalı, zıt görünüm ve olaylara dayanarak tezlerini savunan bir üslubu vardır.”
Prof. Dr. İlber ORTAYLI
 
“Değişen” ve “değişmeyen” üzerinde nihayet herkesle buluştuk. Kılık kıyafet değiştiriyoruz. Tıraş ve başlık değiştiriyoruz. Nizam ve rejim değiştiriyoruz. Sakallı ve sarıklı İbrahim Efendi Hoca'yı, melon şapkalı ve matruş Bay Türklere değiştiriyoruz. Evimizde kereveti kanepeye, siniyi masaya, yer yataklı yüklü odayı gardıroplu karyolalı odaya, gusülhaneyi banyoya, kafesli evi apartmana değiştiriyoruz. İstibdadı meşrutiyete, meşrutiyeti cumhuriyete değiştiriyoruz. Fakat kafa? Onu bir türlü değiştiremiyoruz. Kafa ve ahlak.
...
“Biz bize benzeriz!” sözü ile millî hikmetlerimizin en doğrusunu söylemişiz. Her şeyden, yedi düvelin istilasından bile kurtuluyoruz da kendimizden kurtulamıyoruz. Boğazımızdaki pençe, kendi pençemiz!
Doğru söz, doğru öz; ahlakımızın, hür arayış, hür düşünüş, hür buluş kafamızın eski yoğruluşunu değiştirinceye kadar bu böyle gidecek. Şark meselesi, gerçekte bir terbiye meselesidir. Ahlak terbiyesi, kafa terbiyesi! Türklük ve Türkiye için de bütün Şarklılar ve Şark meselesi!”"

"""Çoban Aşkın Çocuğuydu"" bir iç yolculuğunun, kimlik meselesinin inanç eksenli hikâyesi... Sonsuzluk yürüyüşüne çıkmış in sanın, kendi özündeki cevhere ve aşka tutunarak ilerlemesini anlatıyor.
GÜnümüz problemlerine ince göndermelerde bulunan eser; mizahî bir dilin yardımıyla da, zaman ve mekân ötesine bir kapı aralıyor.
Yeni bir söylem geliştiren ""Çoban Aşkın Çocuğuydu"" bir roman yarışmasında üçüncü oldu."
Çocukluk dönemi; kötülüğün, çirkin huy ve davranışların henüz yürekleri bozmadığı, insanın iç güzelliğini zedelemediği yıllardır. Bu nedenle pek çok eğitimci, çocukların sevgi ve saygıya dayalı insan ilişkileri öğretilerek eğitilmesi gerektiği inancındadır. Çocuk Kalbi, Edmondo De Amicis’in (1846-1908) bu anlamda çok güçlü mesajlar veren ve bütün dünyada hayranlıkla okunmaya devam eden klasikleşmiş bir eseridir. Enrico adlı ilkokul öğrencisi, çocuk kalbiyle kaleme aldığı günlüğünde, kendisi gibi taze yüreklere iyiliğin, doğruluğun, erdem ve güzel ahlakın yolunu gösterirken hayatın bu değerlerle anlamlı hâle geleceği mesajını verir
"Anneler, babalar ve öğretmenler!

Çocuğunuzu tanımak,
Yetenek ve becerilerini oyunla geliştirmek,
Ahlaki değerlerin tohumunu atmak,
Sorumluluk duygusunu aşılamak,
Sevgiyi filizlendirip saygıyı yeşertmek,
Yaşama sevincini kökleştirmek,
Arkadaşlık kurma ve sürdürme yeteneği kazandırmak,
Duygusal gizlerinin sırdaşı, sorunlarının yardımcısı olmak,
Onu okul öncesinden okula hazırlamak,
Okulda ve yaşamda başarılı kılmak,

istiyorsanız rehber niteliğindeki bu kitabı mutlaka okumalısınız!"
"Türkçe’de bugüne kadar telif ve tercüme olarak az sayılmayacak kadar ansiklopedi yayını gerçekleştirildi. Bu yayınların, iktisadi açıdan ve bilimsel seviye itibariyle gelişmiş ülkelerde çok daha ileri seviyede olduğunu görmekteyiz. Bizde emek mahsulü ve doyurucu telif ansiklopedilerin yazılışı hayli geç başlamış sayılır. Fakat gelinen noktayı çok da küçümsememek gerekir. Günümüzde oldukça gelişmiş olan teknik imkânlar ve gerçekten şaşırtıcı derecede yaygın bir bilgi edinme imkânı sunan internete rağmen kitaplar, özellikle ansiklopedi türü yayınlar her zaman kıymetini koruyor, korumaya devam edecektir. Kitapsız bir dünya düşünmemiz söz konusu değil. Bilge Yayınları’nca neşre hazırlanan ""İslâm Ansiklopedisi""ni, dilimizde artık çok kullanılmayan güzel anlatımıyla,""muhtasar müfid"" bir eser olarak gördüm. Her seviyede okuyucunun, fakat özellikle yetişme çağındaki ilköğretim ve lise çağındaki gençlerimizin el altı kitabı olmaya lâyık bir eser olduğu inancındayım. Emeği geçen herkesi, özellikle böyle bir eseri hazırlatıp yayınlayan Bilge Yayınları yetkililerini tebrik ediyorum.
Prof. Dr. Raşit KÜÇÜK

Ansiklopediler, bilgiye açılan kapılardır. Özellikle de belirli alanlara yönelik olarak hazırlanan ansiklopediler, daha bir kıymete haizdirler. O alanın içinde bütün kavramları ve kişileri, yer ve zaman isimlerini açıklayarak bizlere geniş istifade imkânı sunmaktadır. Bilge Yayınları tarafından geleneklerimize bağlı olarak ve de gayet özlü bir biçimde hazırlanan ""İslâm Ansiklopedisi""nin kültür dünyamıza önemli katkılarda bulunacağı, yetişen neslimize çok faydalı bilgiler sunacağı inancındayım. Bu vesileyle, eserin hazırlanmasında emeği geçen gayretli kardeşlerimi canı gönülden tebrik eder, böylesi faydalı eserlerin bundan sonra da hazırlanmasını temenni ederim.
Ahmet ŞAHİN

İslâm'la ilgili bilgi açlığı, Türkiye'nin -belki dünyanın- en temel sorunlarından biri. İslâm'ın inanç ilkeleri alanında olduğu kadar, yaşama disiplini ve daha genel planda kültürel terimler ve ürünler alanında bilgi açığı alarm veriyor. Bu açlık, en yoğun etkisini gençlikte gösteriyor. Bu ortamda gençliğe yönelik İslâm ağırlıklı ""Temel Kavramlar""ı ihtiva eden bir ansiklopedi, çok hayati bir hizmet görebilir.
Ahmet TAŞGETİREN"
"Hatice Kübra Tongar'dan Mutlu Ailelere!
Çocukluk yaralarımızı iyileştirmek için bir yol haritası:
Annemizin güçlü yönlerini alıp cebimize atalım, hatalı tutumları geçmişte bırakalım!
 
“Çocuğuma bağırmak istemiyorum ama kendimi bir türlü tutamıyorum.”
“O kadar basit şeylere öfkeleniyorum ki, sonra günlerce vicdan azabı çekiyorum.”
“Genç kızken ‘anneme benzemek istemiyorum’ diye ağlardım. Şimdi bakıyorum, aynı annem olmuşum!”
“Çocuğum ağladığında çok öfkeleniyorum.”
“İçimde nedenini bilemediğim bir öfke var.”
“Ne yaparsam yapayım anne olarak kendimi hep yetersiz hissediyorum.”
 
Hayatımıza zehir gibi sızan bu cümlelerin nedenini keşfetmeye hazır mısınız?
O halde toparlanın, çocukluğumuza gidiyoruz! 
 
Neden öfkeliyiz, neden yetersiz hissediyoruz, çocuğumuzun ufacık yaramazlıklarına neden kocaman tepkiler gösteriyoruz, içimizde bir türlü dolmayan bu boşluk hissinin kaynağı ne? kitabının yazarı Uzman Aile Danışmanı Hatice Kübra Tongar hepimizi iç çocuğumuzu bugüne doğurmaya davet ediyor."
"“1884 kânûn-i evvelinin 2’sinde, Üsküp’te İshâkıye Mahallesi’nde; büyük vâlidem Âdile Hanım’ın konağında, bu evin cepheye doğru sağ tarafındaki arka odada, sabaha karşı doğmuşum. Sali günü imiş. Üsküp’e o gün nâdir görülür bir kar yağmış.”
            Yahya Kemal, hâtıra yazmak konusunda çok hassastır. Ona göre hâtıra edebiyatı başkalarına söylenecek değerde sözler barındırmalı; mühim, faydalı ve çok doğru olmalıdır. Hâtıra yazarı, söylenmesi fikir, sanat ve tarih dünyasını aydınlatacak, acı ve tatlı hakikatleri, bütün doğruluğu, siyahlığı ve beyazlığıyla kaleme almak mecburiyetindedir. Bu sebeple de Yahya Kemal, hâtıralarını derin bir itinayla yazmış ve bu hâtıralarında şiirimiz, sanatımız, millî ve sosyal hayatımız ve yakın tarihimiz için çok aydınlatıcı bilgiler vermiştir."
"Tolstoy’un yayımlanan ilk romanı ve yarı otobiyografik üçlemesinin birinci bölümü Çocukluk, onun Yasnaya Polyana’daki evde geçirdiği hayatının erken dönemlerine götürür bizi. 1800’lerin ortalarında zengin bir Rus toprak sahibinin on yaşındaki oğlu Nikolay’ın yaşamı, hayal gücü ve korkuları bütün duygu değişimlerinin olağan karmaşası içinde betimlenirken, çevresinde olup biten her şeyi merak ederek büyüyen bu içli çocuğun dünyayla tanışmasına ortak oluruz.
Henüz yirmili yaşlardaki genç Tolstoy, Kafkas Dağları’ndaki ücra bir ordu karakolunda görev yaptığı sırada yazdığı bu romanıyla, sonraki büyük eserlerinde sunacağı felsefi argümanlara da sağlam bir temel oluşturur. Savaş ve Barış, Diriliş, Anna Karenina gibi dev yapıtların onu Rus edebiyatının zirvelerine taşımasından yıllar önce yazılan Çocukluk, yayımlandığı zaman da çok sevildi ve övgüler aldı."
"Tolstoy’un yayımlanan ilk romanı ve yarı otobiyografik üçlemesinin birinci bölümü Çocukluk, onun Yasnaya Polyana’daki evde geçirdiği hayatının erken dönemlerine götürür bizi. 1800’lerin ortalarında zengin bir Rus toprak sahibinin on yaşındaki oğlu Nikolay’ın yaşamı, hayal gücü ve korkuları bütün duygu değişimlerinin olağan karmaşası içinde betimlenirken, çevresinde olup biten her şeyi merak ederek büyüyen bu içli çocuğun dünyayla tanışmasına ortak oluruz.
Henüz yirmili yaşlardaki genç Tolstoy, Kafkas Dağları’ndaki ücra bir ordu karakolunda görev yaptığı sırada yazdığı bu romanıyla, sonraki büyük eserlerinde sunacağı felsefi argümanlara da sağlam bir temel oluşturur. Savaş ve Barış, Diriliş, Anna Karenina gibi dev yapıtların onu Rus edebiyatının zirvelerine taşımasından yıllar önce yazılan Çocukluk, yayımlandığı zaman da çok sevildi ve övgüler aldı."
"Türk öykücülüğüne ve düşünce dünyasına yeni fikirler ve boyutlar kazandırarak unutulmaz eserler veren Rasim Özdenören, öykü ve düşüncedeki istikrarlı ve güçlü konumuyla kendinden sonra gelen pek çok yazarı etkiledi. Türkçeyi doğru ve güzel kullanmaktaki mahareti, insan ruhunun sırlarına vâkıf olması, gözlemciliği, ayrıntıları yakalamadaki ustalığı, dilde ve muhtevada yerli duruşu her kesimde kabul gördü. Öyküleri; özetlenemez oluşuyla, her defasında yeniyi ve yenilenmeyi yakalamasıyla dikkat çekti. Benliğimizi, bilincimizi tazeleyen, okuyucusunu tekraren kendine çağıran metinler ortaya koydu. Toplumdaki değişmeyi, yabancılaşmayı, uyumsuzluğu, modern çağın insanının dramını ve trajiğini sergilemedeki başarısıyla özgün bir yere sahip oldu. Bu özellikleriyle edebiyat ve düşün dünyamızın bilgesi olarak anıldı. Türk öykücülüğünün ve deneme yazarlığının gelmiş geçmiş en usta kalemlerinden biri olarak temayüz etti.
; bireyin bilinçaltı derinliğine inerek ruhsal çözümlemelerde bulunurken susturulmuş ve bastırılmış duyguların dış dünyanın gerçekliği ile çakışmamasından vücut bulan insanın trajik durumunu ve dramını olayların somut, toplumsal, tarihsel, ekonomik temellerini de vererek doyumsuz bir üslupla anlatır. Ülkede yaşanan keskin ve köklü bir kültür değişiminin kuşaklar ve bireyler arası iletişimsizliği nasıl derinleştirdiği, iletişimi giderek kopma noktasına nasıl getirdiği işlenirken insan olgusu sadece dış yapısı ve davranışları ile ele alınmaz, onun bilinçaltı boyutu ve zihinsel macerasının coğrafyası da ortaya çıkarılır."
"Sevinç Çokum, belirsiz bir zamanı ele aldığı romanını, gerçekler ve gerçeküstü olaylarla kurguladı. Romanda itirazlarını kaybetmiş kitlelerin belli bir hedefe yönlendirilmesinden doğacak sonuçlar işaret ediliyor. Yer yer ince bir alay ve isyan tonunda yürüyen kitapta yazar, edebiyatın ciddi yüzüne adeta muzip bir kalemle değişik çizgiler ekliyor. Hayatı insan grafikleriyle belirleyen bir çağın baskılı atmosferinde, yok edilemeyen asıl gerçeğe de vurgular yapıyor. İnsanın en doğal hakkı olan düşünce özgürlüğünün
aşılamayacağına da..."
"Kemal Tahir, ünlü “Tarih Notları”nın Çöküntü adlı dosyasında, on dokuzuncu yüzyılın Batılaşma deneyimleriyle kurtulacağını uman Osmanlıların giderek nasıl bir çöküşe sürüklendiklerini sergiler. Bu çöküşün köklerinde yatan ise, Osmanlı’nın kendi tarihsel varoluş koşulları ile Batılaşma sürecinin zorladığı işlevler arasındaki uzlaşmaz çelişkilerdir. Osmanlı, tarihi boyunca, üretici Doğu ve geleneksel Doğu tarım uygarlıklarıyla özdeşleşmemekle birlikte; dünya siyasetinde Doğu’nun koruyucusu ve savunucusu olmuştu. Bir dünya imparatorluğu olarak böylece yüzyıllarca varlığını sürdüren Osmanlı Devleti, Batılaşma uygulamalarına yöneldiğinde, kaçınılmaz olarak, kendi tarihsel kaynaklarıyla tüm bağlantılarının da kopmaya başladığını görecekti. Denetimi dışındaki güçlere dayalı bir deneye giriştikçe, Osmanlı, hem yönetimi altında bulunan halklara, hem de Doğu dünyasına ters düşecekti. Özellikle de böyle bir seçimin devlet düzeyinde yapılması, Doğu’yu yalnız ve korumasız da bırakacaktı.
Kemal Tahir, “Çöküntü” konusundaki “Tarih Notları” aracılığıyla, Batı kadar, Doğu ve devlet sorunlarını da bir daha tartışma gündemine getiriyor. Kemal Tahir’e göre, Doğu halklarının en önemli sorunu Batı soygunu olmuştu hep... Osmanlı, tarihteki yerini de o soyguna karşı sağladığı çözümlerle almıştı. Oysa, Batılaşma sürecinde, tarihin kendisine verdiği görevi bir yana bırakmak zorunda kalan Osmanlı devlet yönetimi, Doğu’nun halkları bir yana, giderek Anadolu halkını ve kendisini bile kurtaramayacaktı. Devleti kurtarmak adına başlatılan bir serüven, devletin de tümüyle çöküşüyle sonuçlanacaktı. Kemal Tahir, ’de, tarihi yeniden okuma ve değerlendirme yönünde yepyeni dönüm noktalarına ulaşıyor..."
İzin ver; onu bir kere de ben anlatayım! İzin ver; herkesin boyuna göre açıldığı bu ufuksuz denizde sana yaklaşabilmek değil, fakat kıyılardan, gerilerden yani kendimden uzaklaşabilmak manasına bir kere de ben gücümü deneyeyim! Öyle ki, sahili kaybetsem, artık gerilere dönemesem ve sende boğulsam, işte o zaman aradığım hayatın eşiğine ayak basmış olurum.
Bu kitapta esas olarak Osmanlı yönetici sınıfına mensup kişiler tarafından kaleme alınmış ıslahata müteallik risaleler incelenerek, Osmanlılar'ın XVI. Asır sonları ve XVII. Asırda karşılaştıkları problemleri nasıl değerlendirdikleri ve bunları çözmek için ne gibi çareler teklif ettikleri ele alınmaktadır.

"Bu kitap, 19. yüzyılın önemli askeri stratejistlerinden biri olan Helmuth von Moltke'nin kaleminden, Osmanlı-Rus Savaşı'nın (1828-1829) ayrıntılı bir analizini sunar. ""1828 Seferi - Bulgaristan ve Rumeli’de Ruslar"", tarihsel olayları geniş bir perspektiften ele alan Moltke'nin olağanüstü yeteneğini sergiler. Kitap, bir savaş alanında yaşanan acımasız gerçekliği birinci elden bir tanıklıkla aktarır.  Özellikle 1828'de Osmanlı ve Rus orduları arasındaki çatışmalara odaklanır ve dönemin Bulgaristan ve Rumeli bölgelerinde gerçekleşen olayları gözler önüne serer. Moltke'nin detaylı gözlemleri, o dönemde yaşanan çatışmaların karmaşıklığını ve savaşın genel karakterini anlamamızı sağlar. Moltke, sadece askeri harekatların ayrıntılarını değil, aynı zamanda karşılaşılan zorlukları, taktik ve stratejiyi, liderlik ve karar verme süreçlerini de inceler.
Osmanlı İmparatorluğu'nun çöküşünün başlangıcı olarak görülen bir dönemde, geniş bir coğrafi alanda meydana gelen ve Avrupa'nın tarihinde önemli bir yeri olan bir savaşın etkilerini ve sonuçlarını inceler. Tarihçiler, askeri stratejistler ve genel okuyucular için önemli bir kaynak olan bu kitap, Osmanlı ve Rus İmparatorlukları arasındaki bu çatışmanın sonuçlarını ve etkisini anlama konusunda bize değerli bir bakış açısı sunar. Kitabın her sayfasında, Moltke'nin verdiği askerlerin sayıları, ordunun detayları, iklimin durumunu, mesafe ölçüleriyle manevraları ile kendisinin tarihe olan saygısını ve olayları anlama çabasını hissedeceksiniz.
Kitabın yazarı Moltke: 1857'de Prusya Genelkurmay Başkanlığı yapmıştır. O, Prusya ve Alman askeri doktrinini şekillendiren ve genelkurmay sistemini geliştiren kişi olarak hatırlanır. Yenilikçi askeri stratejileri ve derin entelektüel bilgisi ile Moltke, sadece bir askeri lider olarak değil, aynı zamanda bir düşünür olarak da anılır. Bugün, onun eserleri ve düşünceleri hala askeri strateji ve tarih üzerine yapılan tartışmalarda önemli bir rol oynamaktadır."



Bu destan, yeryüzü haritasını atlas bir kumaş gibi kesip biçtiğimiz zamanların aziz bir haritasıdır. Bu destan, şanlı mazimizin paha biçilmez bir evrakıdır. Bu destan atalarımızın Anadolu'yu yurt tutma macerasıonı anlatan tarihimizin altın yapraklarından biridir. Akıncı cedlerin ihtirası, gençlerde cenk duygularını coşturan bir hamaset abidesidir.
"“En sevdiğim çocuğum” dediği David Copperfield romanında Charles Dickens, şahsi tecrübelerine dayanarak etkileyici mi etkileyici bir dünya yaratır. Popülerliğini asla kaybetmediği gibi her geçen gün daha fazla okuyucu kitlesine ulaşan bu şaheserde, bolca güldürü ve trajedi öğeleri ahenkle bir araya gelerek insanlığın bütün hallerini önümüze seriyor. Capperfield’ın gaddar üvey babası Mr. Murdstone, fevkalade zeki fakat kıymetsiz arkadaşı Steerforth, hayranlık uyandırıcı halası Betsey Trotwood, mütevazı ve fakat bir o kadar da tehlikeli Uriah Heep, uçarı ve büyüleyici Dora ve edebiyat tarihinin en komik karakterlerinden beş parasız Micawber… Yine de tüm bu isimler, David Copperfield’ın capcanlı karakterlerinden sadece birkaçı. 
İlk kez 1849 yılında yayımlanan bu roman, filmlere konu olmaya ve birçok yazarı etkilemeye hâlâ devam ediyor.
“Hiçbir şey, vicdanlı, gayretli ve samimi bir ciddiyetin yerini tutamaz. Dört elle sarılabileceğim hiçbir şeyi tek elle tutmadım. Yaptığım iş ne olursa olsun, onu asla küçümsemedim. Şimdi, bunların, benim altın kurallarım olduğunu anlıyorum.”
-    Charles Dickens, David Copperfield
“Tüm zamanların en iyi roman yazarının en iyi işi!”
-    Lev Tolstoy"
Millî Eğitim Bakanlığınca Türk ve dünya edebiyatında 100 Temel Eser’in önce ortaöğretimde ardından ilköğretimde belirlenmiş olmasını, ülkemizdeki okuma oranını artırmaya yönelik bir çaba olarak görüyoruz. Bir başlangıç olarak ilköğretimde 100 Temel Eser ümit vericidir; ilköğretim seviyesindeki çocuklarımıza bu eserleri okutmayı başarabilirsek, "okuyan toplum" olma yolunda önemli bir adım atılmış olacaktır. İlköğretimde 100 Temel Eser’in bir başka olumlu yönü de; aynı eserleri okumuş, o eserlerdeki dil varlığı ile duygu ve düşünce zenginliğini fark etmiş bireylerin oluşturacağı bir toplumun daha hoşgörülü, daha paylaşımcı olmasını sağlamasıdır.
Millî Eğitim Bakanlığınca Türk ve dünya edebiyatında 100 Temel Eser’in önce ortaöğretimde ardından ilköğretimde belirlenmiş olmasını, ülkemizdeki okuma oranını artırmaya yönelik bir çaba olarak görüyoruz. Bir başlangıç olarak ilköğretimde 100 Temel Eser ümit vericidir; ilköğretim seviyesindeki çocuklarımıza bu eserleri okutmayı başarabilirsek, "okuyan toplum" olma yolunda önemli bir adım atılmış olacaktır. Yayınevimiz, 100 Temel Eser içinden; Kutadgu Bilig’den Seçmeler, Dede Korkut Hikâyeleri, Yunus Emre Divanı’ndan Seçmeler, Mesnevi’den Seçmeler, Nasreddin Hoca Fıkralarından Seçmeler, Halk Şiirlerinden Seçmeler, Evliya Çelebi Seyahatnamesi’nden seçmeler, Kerem ile Aslı, Sergüzeşt, Çağlayanlar, Ömer Seyfettin Hikâyelerinden Seçmeler, Bize Göre, Gülistan, Madam Bovary, Açlık, Beyaz Diş, Gün Olur Asra Bedel kitaplarını bir dizi olarak okuyucularına sunmaktadır.
"Çocuğunuz İngilizceyi kolayca öğrensin. İki Dilli Klasikler Serisi ile çocuklara İngilizce metinleri
anlama pratiği kazandırmak amacıyla hazırlanmıştır. Rengârenk ve ilgi çekici çizimlerle İngilizce ve
Türkçe anlatılan mükemmel öykülerle yeni bir dil öğrenirken önemli bir aşamaya adım atacaklar.
Öğrenme Rehberi
• Dil gelişimine yardımcı olur ve İngilizce pratik yapma imkânı sunar.
• Kelime dağarcığını zenginleştirir, konu bilgisini geliştirir.
• Çocuğun edebiyat dünyasına eğlenceli bir giriş yapmasını sağlar"
Sabahattin Ali’nin 1935 tarihli ilk öykü kitabı olan  Değirmen; yazarın aşkı, dayanışmayı ve hürriyet tutkusunu işlediği, kendine özgü üslubuyla gözlem ve aktarmadaki yetkinliğini ortaya koyduğu öykülerden oluşur. Yazarın 1927-1934 arasındaki öykülerinden oluşan kitap, dönemin önemli edebiyat eleştirmenlerinden Nurullah Ataç ve Orhan Şaik Gökyay tarafından büyük bir beğeniyle karşılanmış ve Sabahattin Ali’nin önemli bir “sanatkâr” olduğu vurgulanmıştır.
Alphonse Daudet’nin, en sevdiği eseri olduğunu belirttiği Değirmenimden Mektuplar, dünya klasikleri arasında da önemli bir yere sahiptir. Fontvielle yakınlarındaki harabe değirmenin terasında oturan Daudet, Paris’in hareketli hayatından uzaklaşmak için yeni taşındığı sakin Provence bölgesindeki hayatı ve Korsika ile Cezayir’e yaptığı gezilerle ilgili pastoral, yürek ısıtan masallar anlatıyor. Gustave Flaubert, Charles Dickens ve Henry James gibi ünlü yazarların da hayranlığını kazanmış bu kitap, zamana meydan okuyan en ünlü Fransız eserlerinden biridir.
"Cimri davranış yalnız para v.b. maddi değer istifçiliği biçiminde değil, başka insanları sevindirmek, mutlu etmekten kaçınmak suretiyle de yaşanır. Bir nevi sevgi ve övgü cimriliğidir bu. ""Korkulu insan""da sıklıkla rastlanılan bu davranışın kökeni, gurur ve toplumsal ilgi bozukluğudur. O, başkaları için değil, yalnız kendisi için emek ve zamanını harcar. Bu inanç ve davranış, yaşamak için güçlü olmak gerekir fikrinden doğuyor. Diğer insanlara elinizden geleni yaparsınız. Ama iş kendi varlığınızı sürdürme noktasında ise, önce kendinizi kurtarmaya bakarsınız. Bazıları bunun temel içgüdü (yaşamı sürdürme güdüsü) olduğunu söylüyor. Oysa bizim temel içgüdümüz yaşamı sürdürme değil - adalet, birlik ve sevgidir. Eğer temel içgüdümüz yalnız bizim yaşamımızı sürdürme olsaydı, asla düşmek üzere olan bir çocuğu, boğulmakta olan bir adamı, hiç kimseyi hiç bir şeyden kurtarmazdınız. Bu, bir çıkar birliği duygusu da değildir. Düşman saydığımız insanlara yapılan haksızlığı da başkaldırtıcı bulabiliriz. Ortada, yalnızca insanın kaderini başkalarınınkiyle özdeşleştirmesi ve bir taraf seçmesi vardır. Demek ki birey, tek başına, savunmak istediği değerlerin toplamı değildir. Bu değeri meydana getirmek için, en azından “bütün insanlık” gerekir. Bu görüş açısından, insanlık dayanışması tabiat ötesi bir bağlılıktır. Hepimiz (bir)den gelen bir anlayışta, biri incindiğinde veya tehlikeye maruz kaldığında, kendimizi iyi hissetmek imkânsızdır. Böyle yüksek bir anlayışta da, sorumsuz davranışlar olmaz. Eğer seviyorsam, ilgilenirim; yani, öteki insanın gelişmesi ve mutluluğu ile ilgiliyim, bir seyirci değilim. Sorumluyum; yani onun belirttiği ve belirtemediği ihtiyaçlarına karşılık veririm. Ona saygı duyarım; yani, onu olduğu gibi tarafsız olarak, kendi korku ve isteklerime kapılmadan görürüm.

Seven yüceltmez ya da aşağılamaz ""sevilen kişinin"" kendini geliştirmesini, özgün kişiliği ve yetenekleri ile var olabilmesini ve yaşayabilmesini destekler. Korkunun olduğu yerde, hak, hakikat, anlayış, sevgi, saygı ve verimlilik yoktur. Sevemeyen, potansiyelince üretemeyen insanın yaşamı boşluklarla doludur. Korku ve suçluluk, insanın tek ve gerçek düşmanlarıdır. Herkes insanlık onuruna uygun bir yaşam sürdüğünde ve korkudan arındığında, başkalarının sahip olduğuna da göz dikmeyecektir."
"Yanlış yerde ve yanlış zamanda ortaya çıkan bilgelikten daha delice bir şey olmadığı gibi, orantısız ve dolayısıyla yanlış zekâdan daha ahmakça bir şey de yoktur.
 
Hümanizmin en önemli temsilcilerinden Erasmus, taslağını 1509 yazında İtalya’dan İngiltere’ye yaptığı yolculuk sırasında hazırladığı, daha sonra dostu Thomas More’un evinde tamamlayıp ona ithaf ettiği başyapıtı Deliliğe Övgü’de “Beni benden daha iyi kim temsil edebilir?” diyen delilik tanrıçasının ağzından tüm insanlığa seslenir.
 
Zalim hükümdarların, açgözlü din adamlarının, hırslı tüccarların, kaypak entelektüellerin ve müridi olarak gördüğü herkesin deliliğindeki bilgeliği açıkça ortaya sererken bilgeliğin ahmaklığını ispatlamaktan da geri durmaz. Tanrıçanın hiciv olarak anılmasını istemediği bu methiye, aynı anda hem hicvin hem de methiyenin en delice ve bilgece örneklerinden biridir.
  
#dünyaklasikleri #rönesans #hümanizm #eleştiri #ironi #bilgelik"
"Mustafa Kutlu Türk hikâyeciliğinin zirve isimlerinden biridir. Hikâyelerine hepimiz aşinayızdır. Ya denemelerine? Belki o kadar değil…

Hâlbuki yazarın kaleminden çıkan her cümle; zihin dünyasını, görüp geçirdiklerini, hüzünlerini, heyecanlarını, memleketin hal-i pür melalini yansıtır.

Bu çerçevede yazarın, yirmi yıllık bir sürede gazete sütunlarında kendisine yer bulan cümlelerinin kıymeti kendiliğinden ortaya çıkar.

Türkiye'nin yakın dönem hikâyesini bir de Mustafa Kutlu'dan dinleyin…"
"‘Demir Kepenkli Ev’ gerek aynı ismi taşıyan hikâye, gerekse kitabın bütününü oluşturan hikâyeler açısından tamamen gerçeklere, yani yaşanmış veya bizzat tanık olunmuş olaylara dayanıyor. Anadolu insanının yaşadığı ve çoğu zaman içine atarak eritmeye çalıştığı güçlükler, gurbet hayatı, ayakta kalma çabaları, bu zorlukların arasında hayatın tuzu biberi olan mizah, göç ve şehirleşme ekseninde ortaya çıkan kimlik sorunları, insanlar arası ilişkiler, değerler, dostluk, hayvan sevgisi hikâyelerimizin özünü oluşturuyor. Bir cümle ile özetlemek gerekirse; milletimizin mayasında yer alan katıksız saf sevgi ve merhamet...
“Bu beton ve demir yığını yuva olabilir mi Boncuk? Ağaçları, meyveleri, çiçekleri yok ederken kazanmak gerçekten de kazanmak mıdır? Betonda boğulan, toprağa hasret bir nesilde vicdan nasıl yeşerecek? ‘Fakirhane’ dediğimiz kalender evlerimizden bu tuhaf binalara geçerken nelere dönüşecek evlatlarımız, torunlarımız?”
“Garibanların dünyasında acılara karşı hayatın çarkı farklı işler. Onların acıları, kendi mazlum dünyalarına yansımalardan ibarettir. Bütün acılarını içine gömüp hemen normal hayata dönme mecburiyetleri vardır. Cenazeye yetişemeyen baba, bir oğlunun olduğuna sevinemedi bile. Kucağına aldığı evladına buruk bir sevgiyle baktı. Bir gün sonra bıraktığı yerden keser sallamak üzere yine gurbete döndü.”
“Ani bir hareketle koca kanatlarını açıp çitin üzerine çıktı. Veda edercesine manidar bir bakış fırlattı ve iri kanatlarını usul usul çırparak göğe doğru uzaklaştı. Bir şeyler anlatmak istercesine ısrarla özgürlüğe kanat çırpıyordu. Birkaç dakika izledim; daha önce görmediğim ölçüde yükselmişti. Bu, büyük bir azimle özgürlüğünün peşinde koşan, sevimli ve karizmatik ördeğim Mususi’yi son görüşümdü…”"
Londra’nın zengin bir semtinde oturan Roberta, Peter ve Phyllis çok mutlu bir yaşam sürüyorlardı. Ancak ailelerinin başına gelen bir şanssızlık sonucu büyük şehirdeki hayatlarına veda etmek zorunda kaldılar. Babaları uzun bir süreliğine uzaklara gidince, çocuklar anneleriyle birlikte küçük bir köye taşındılar.  Köyde yaşamanın bazı zorlukları vardı ve başlangıçta çok şaşırtıcı şeyler gördüler. Ancak zamanla yeni dostlar edinince, köy hayatının da çok eğlenceli ve hatta maceralı olabileceği ortaya çıktı.
"Demirciler Çarşısı Cinayeti birbirini yok etmek için tüm hünerlerini, olanaklarını, güçlerini, bundan da öte akıllarını, nefretlerini ve kinlerini kullanan iki derebeyinin ayakları altında ezilen toprağın, toprağın insanlarının ve yeşerttiği doğanın büyük efsanesidir. Lanet, çıktığı bağrı vuracaktır.

""Yaşar Kemal sadece Mitterrand'ın kalbindeki sevgili halk ozanı değil. Yaşar Kemal edebiyatın bir devi.""
- Andre Clavel, Nouvelles Litteraires, (Fransa)"
"Güçlü bir dramatik yapı, çok kişili doğal bir diyalog akışı, zehir zıkkım politik eleştiriden toplum sorunlarının kökenine inen bir dram anlayışı... Nazım hikmet, şairliğine eş bir oyun yazarı olduğunu da gözler önüne seriyor...

Nazım Hikmet Külliyatı'nda..."
"Şinasi Tekin’in bu çok önemli eseri, uzun bir aradan sonra yeniden okuyucuyla buluşuyor…
İştikakçının Köşesi, değerli ilim adamı ve Türkolog Şinasi Tekin’in etimoloji (köken bilimi)
yazılarından oluşuyor. Bu makalelerin benzerlerinden ayrıldığı en önemli nokta; bilimsel titiz likten taviz vermeden mizahi bir üslupta, okuyucuyla sohbet eder gibi yazılmaları…

Kitapta “köşk”, “oruç”, “yazı yazmak”, “üzengi”, “ev bark”, “il”, “gaza ve cihad”, “bodun” gibi kelimelerin etimolojisi incelenirken, bir yandan da Türk kültür tarihine dair pek çok ayrıntı açıklığa kavuşuyor. Yazarın ifadesiyle:
“Aşırı bir şekilde eğlendirici ve güldürücü bir eğilim gösterdiği zaman ‘gülünç ve saçma’ olabilen iştikak ilim dalı, ciddî bir biçimde uygulandığında tasavvur edilemeyecek kadar faydalı ola bilmekte ve tarihin, kültür tarihinin karanlık ve öteki verilerle çözümlenemeyen birçok noktalarına ışık tutabilmektedir.”"
Jules Verne’in tüm dünyada en çok okunan romanı. Bir deniz canavarı zannedilen denizaltıyı yakalamak için görevlendirilen üç arkadaşın, Kaptan Nemo ve onun denizaltıda karşılaştıkları maceralar anlatılıyor.
"Özlem Akıncı sıklıkla rastlananlardan bambaşka yerlerde arıyor hikâyeyi. Anlattıkları sanki yalnızca onun yaşadıklarında bulunabilirmiş gibi. Birlikte yaşadıklarımızdan çıkanlar ister istemez birbirine benzer öykülere yol açtığı için, o kendi dünyasına çekiliyor. Hikâyenin bulunabileceği ayrıntıları kendisi yaşıyor, hissediyor. Dolayısıyla başkalarına bakma gereksinimi duymadan yazıyor. Bu arada kusursuzluğu arayan bir incelikle yazarken anlatım biçiminin kurumasına izin vermeyen canlılığı da yakalayabiliyor.
Özlem Akıncı özel ve iyi bir öykücü. İlk kitabı Ağaçlar Yanıyor’dan sonra onu nitelikli edebiyatın dünyasına sıkı sıkıya bağlıyor."
Balıkçı'nın, toplumsal sorunlara en fazla eğildiği kitabıdır Deniz Gurbetçileri. Yazar bu romanında, deniz emekçilerinin çile, sorun ve aşklarını, kısacası onların dünyalarını anlatır. Ama bu anlatım, kaynağından, birinci elden anlatımdır. Öyleki; Türklerin Türk sularında sünger avlamalarının yasaklanması üzerine birçok yere başvurup sonunda Genelkurmay'a telgraf çeken 'Latif', Balıkçı'nın kendisidir aslında.
"Ufuksuz denizler, bitimsiz düşlere sürükler insanı bazen. Tıpkı kendisi gibi; uçsuz bucaksız, başlangıcı ve sonu olmayan, birbirine karışarak çoğalan sonsuz düşlere. Ölümse öğrenmenin en kısa yoludur kimi zaman…
Deneyimli avcılar Emrayin ve Mılgun küreklere asıladursunlar; ilk avının heyecanını yaşayan küçük Kirisk ile ömrünü düş kurmakla tüketmiş Orhan Dede’nin umutları, korkuları ve kuşkusuz hayalleri birbirine karışmış gibidir. Sonsuz beyazlığın orta yerinde yapayalnız kalan Kirisk, ilk avından eli boş dünmüş olsa da tüm dünyalarını sığdırdıkları küçük sandaldaki benzersiz yolculukları ona yaşamın anlamını kavrama gücünü bahşedecektir.
Çünkü bazen yaşatmak için ölmeyi bilmek gerekir!"
"Romanlarında, Karadeniz'den Toroslar'a, Ağrı Dağı'ndan Ege'ye uzanan çok geniş bir Anadolu coğrafyasını anlatan Yaşar Kemal, Deniz Küstü'de, ana tema olarak İstanbul'un çürüyen doğasını seçer. Bir kentin tüm coğrafyasıyla her anlamda yozlaşmasının ve çürümesinin anlatıldığı romanda, tüm karakterler İstanbul'a göç yoluyla gelmişler ve beraberlerinde hayallerini de sürüklemişlerdir.

Deniz Küstü ütopyaların ve anti-ütopyaların çarpışma alanıdır."
"Türk öykücülüğüne ve düşünce dünyasına yeni fikirler ve boyutlar kazandırarak unutulmaz eserler veren Rasim Özdenören, öykü ve düşüncedeki istikrarlı ve güçlü konumuyla kendinden sonra gelen pek çok yazarı etkiledi. Türkçeyi doğru ve güzel kullanmaktaki mahareti, insan ruhunun sırlarına vâkıf olması, gözlemciliği, ayrıntıları yakalamadaki ustalığı, dilde ve muhtevada yerli duruşu her kesimde kabul gördü. Öyküleri; özetlenemez oluşuyla, her defasında yeniyi ve yenilenmeyi yakalamasıyla dikkat çekti. Benliğimizi, bilincimizi tazeleyen, okuyucusunu tekraren kendine çağıran metinler ortaya koydu. Toplumdaki değişmeyi, yabancılaşmayı, uyumsuzluğu, modern çağın insanının dramını ve trajiğini sergilemedeki başarısıyla özgün bir yere sahip oldu. Bu özellikleriyle edebiyat ve düşün dünyamızın bilgesi olarak anıldı. Türk öykücülüğünün ve deneme yazarlığının gelmiş geçmiş en usta kalemlerinden biri olarak temayüz etti.
İnsanımızın paramparça dünyasına bir ışık gibi akıyor Rasim Özdenören... ’da, anlatımın kendisi hayatın bütün güçleriyle karşılaşıyor, karışıyor, kıvamını buluyor. Yazar, denize kavuşmak isteyen ırmaklar gibi kendi çalkantısının içinde debelenip duran insanları ‘vuslat kapısı’nda karşılıyor... , insanın kendi gerçeğiyle boğuşarak akarken varıp dayandığı bir geçitteki fıtrî dinginliği, hayatın asude gidişatı altında yatan hareketli metafizik yüzünü çarpıcı üslubuyla dile getiriyor…"
"Depremin yerle bir ettiği apartmanda sıkışmış, son nefesimi vermek üzereydim.
“Kurtarın beni!” diye kendimi paralıyordum ama feryadımı duyan yoktu.
Tam ölüme yaklaştığım o esnada, esrarengiz bir hadiseyle karşılaştım.
Âdeta bir anda dilim, dişim kitlendi, aklım başımdan gitti.
Hayret ve şaşkınlık içinde kendimi kaybetmiştim.
Gördüklerim ve yaşadıklarım karşısında hâlâ kendime gelmiş değilim.
Dünyamı altüst eden bu şaşırtıcı hadisenin etkisinden çıkamadım, bir türlü.
Hayatımda yeni bir sayfa açan bu ibretli olayı okuyunca, sizin de dünyanızda çok şeyin değiştiğini göreceksiniz.
Hadi, başlayalım"
"-Merhaba Mister Hammer, diye büsbütün sırıttı, nasıl, iyi dinlendiniz mi?
-Eh Şöyle böyle. Beni arayan soran?
Con’un yüzü hayretle asıldı:
-Siz gazete filan okumadınız galiba?
-Bir haftadan beri gazete gördüğüm yok. Ne olmuş?
Kemal Tahir’in kaleminden, ünlü dedektif Mayk Hammer’ın maceraları..
Düşün ve edebiyat dünyamızın dev ismi Kemal Tahir’in, F. M. İkinci takma adıyla yazdığı özgün Mayk Hammer maceraları yıllar sonra yeniden yayımlanıyor.
Aslından daha iyi olmakla ""itham"" edilen bu romanları mutlaka okuyun..."
"İstanbul’a veda etmenin derin hüznü ‘Derviş Hüneri’. Pakdil trende giderken, el sallıyor gibi Sirkeci, Bostancı, Süleymaniye, Üsküdar… Dile gelmiş perde, kitap kolileri ve apartman dairesi. Sessizliğin iççekişleri eşlik ediyor ustaya. Ve bu hüznü anlatan bir cümle : ”Gözyaşımı koyacak yer olmayınca çıkarmadım artık:...”. / Nafiye Yıldız
 
‘Derviş Hüneri’, Nuri Pakdil’in hüner isteyen bir yaşama biçimini örnekleyen, günce türünde yazdığı bir eser. Derviş Hüneri’nde, yaşama çabası içinde olan bir insanın günlüğü sunulmaktadır. ‘Çelik Adam’ karakteri güncenin kahramanıdır yazarın ifadesiyle. Nuri Pakdil’e göre, “” ve  dervişçe bir terbiyeden geçmelidir insan. / Cemile Sümeyra Alver
 
‘Derviş Hüneri’, Nuri Pakdil’in ‘Edebiyat Kulesi’ adlı kitabının kronolojik olarak devamını oluşturuyor. Nuri Pakdil günlüklerinde, bir sanatçı, bir yazar olarak, inancımıza ve medeniyetimize ve elbet bunların her cinsten düşmanlarına karşı sürekli bir duyarlılık ve bilinçlilik durumu içinde olunması gereğini vurguluyor. / Şaban Abak"
"Bu kitapta, okulu olmayan Akçapınar köyünden bilge bir babanın inancıyla yola çıkarak okumaya başlamış, öğrenci olarak girdiği İstanbul Teknik Üniversitesi Elektrik Fakültesi’nde profesör olmuş, Berkeley’deki Kaliforniya Üniversitesi’nde üç yıl araştırmalar yapmış ve dersler vermiş, sonrasında Türkiye’ye dönüp mezun olduğu fakültede dokuz yıl dekanlık yapmış dostum Ahmet Dervişoğlu’yla sohbet ettim. Ama bu sohbetlerin amacı, Ahmet Dervişoğlu’nun akademik başarılarından çok, değerlerini, yaşama bakış tarzını, insan sevgisini sizlere aktarmaktı. Bugün seksen yaşında olsa da, içindeki çocuğu dipdiri korumayı başarmış, gözleri ışıl ışıl bakan bir insandan öğrenilecek bir şeyler olmalı, diye düşündüm. Sohbetimizden üniversite öğrencileri, öğretmenler, yöneticiler ve anne-babaların yararlanacağına inanıyorum. Benim aldığım keyfi, umarım siz de alırsınız.
Doğan Cüceloğlu"
"TİYO'nun ilk kitabı olan “Desem Öldürürler Demesem Öldüm”ün yeni baskısında İsmet Özel’in yazılarını hem Kur’an hem de Latin harfleri ile bulacaksınız. İsmet Özel’in ‘Küfrün İhsanı Olmaz kitabının ardından Kur’an harfleri ile de basılmış bu ikinci kitap ve son yazılarından oluşan kitaplar bir seri teşkil etmeye namzettir.

Bu kitabın adı olsun diye müracaat ettiğim serlevhâ her ne kadar “Desem Öldürürler, Demesem Öldüm” ibaresi ise de, bu kitap dolayısıyla bir nihaî hakikat perdesinden bahsetmemiz mümkün değil. Ne ben burada söylediklerim sebebiyle hayatımı tehlikeye atmış oluyor, ne de hayatta kalışımı burada dile getirdiklerime borçlanıyorum. Altmış sekiz yıla baliğ ömrüm içinde biz Türklere ne yalanlar söylendiği, bize ne dolmalar yutturulduğu hususunda çok şey öğrendim. Yine öğrendim ki, Türkiye’ye kötülük yapanlar Türkiye’ye ne kötülükler yapıldığı konusunda benden daha çok bilgiye ulaşmış durumdadır. Bu yüzden ben konuştukça onlar bıyık altından gülüyor. Mel’unlar melanetin nerelere uzandığını benden iyi biliyor."
"TİYO'nun ilk kitabı olan “Desem Öldürürler Demesem Öldüm”ün yeni baskısında İsmet Özel’in yazılarını hem Kur’an hem de Latin harfleri ile bulacaksınız. İsmet Özel’in ‘Küfrün İhsanı Olmaz kitabının ardından Kur’an harfleri ile de basılmış bu ikinci kitap ve son yazılarından oluşan kitaplar bir seri teşkil etmeye namzettir.

Bu kitabın adı olsun diye müracaat ettiğim serlevhâ her ne kadar “Desem Öldürürler, Demesem Öldüm” ibaresi ise de, bu kitap dolayısıyla bir nihaî hakikat perdesinden bahsetmemiz mümkün değil. Ne ben burada söylediklerim sebebiyle hayatımı tehlikeye atmış oluyor, ne de hayatta kalışımı burada dile getirdiklerime borçlanıyorum. Altmış sekiz yıla baliğ ömrüm içinde biz Türklere ne yalanlar söylendiği, bize ne dolmalar yutturulduğu hususunda çok şey öğrendim. Yine öğrendim ki, Türkiye’ye kötülük yapanlar Türkiye’ye ne kötülükler yapıldığı konusunda benden daha çok bilgiye ulaşmış durumdadır. Bu yüzden ben konuştukça onlar bıyık altından gülüyor. Mel’unlar melanetin nerelere uzandığını benden iyi biliyor."

Kitabımızın bu yeni baskısında birçok yeni ilahiler ve sesli yayınlarımızda seslendirilmiş kasetlerdeki ilahileri de ilave etmiş bulunuyoruz. Aynı zamanda kitabımıza bir çok duayı da ilave etmiş bulunmaktayız.
"“Büyük romanlar, büyük ırmaklar gibi akarlar. Yatakları hem geniştir hem derin. Irmaklar, yataklarını ancak denizlere kavuşurken derinleştirip genişletebilirler. Böylece, her büyük roman, zaman içinde okyanuslara kavuşan bir ana yoldur.”
Devlet Ana, bütün eserleriyle edebiyatımızda ırmaklar gibi çağlayan Kemal Tahir’in belki de okyanusa kavuştuğu eserinin adıdır.
“Köy-şehir-halk, maksat Türk insanının cevherini bulmaktır.” diyen Tahir’in, bir imparatorluğun kuruluş dinamiklerini keşfe çıkarken insanımızın bu coğrafyada tutunmasını sağlayan tabiatını da gerek tarihî kişilikler gerek kurmaca karakterlerle yansıtması, edebiyatımızın en özel romanlarından birini ortaya çıkarır.
1968 yılında Türk Dil Kurumu Roman Ödülü’ne değer görülen , Türkçenin çok katmanlı yapısına yaslanırken tarihsel deneyimi zengin bir dilin roman sanatı içinde hangi irtifalara çıkabileceğinin de en önemli örneklerinden biri olmuştur.
Kemal Tahir; yarına dair umudu, kuruluş tecrübesinde dirilterek nesiller boyu ilham alınan bir eseri dilimize hediye etmiştir.
“Yıllardır konuşuyoruz; görüyorum ki, hâlâ Osmanlı’yı hafife alanlarımız var. Dünyada kurulmuş imparatorluklar -en kabadayı- yüz elli iki yüz yılda paramparça olduğu halde, Osmanlı İmparatorluğu’nun neden altı yüz yıl sürdüğünü hiç düşündünüz mü? Bütün imparatorluklardan gereken tarih dersini almış ve buna göre bir çekirdek model kurmuştur da ondan!”"
"“Büyük romanlar, büyük ırmaklar gibi akarlar. Yatakları hem geniştir hem derin. Irmaklar, yataklarını ancak denizlere kavuşurken derinleştirip genişletebilirler. Böylece, her büyük roman, zaman içinde okyanuslara kavuşan bir ana yoldur.”
Devlet Ana, bütün eserleriyle edebiyatımızda ırmaklar gibi çağlayan Kemal Tahir’in belki de okyanusa kavuştuğu eserinin adıdır.
“Köy-şehir-halk, maksat Türk insanının cevherini bulmaktır.” diyen Tahir’in, bir imparatorluğun kuruluş dinamiklerini keşfe çıkarken insanımızın bu coğrafyada tutunmasını sağlayan tabiatını da gerek tarihî kişilikler gerek kurmaca karakterlerle yansıtması, edebiyatımızın en özel romanlarından birini ortaya çıkarır.
1968 yılında Türk Dil Kurumu Roman Ödülü’ne değer görülen , Türkçenin çok katmanlı yapısına yaslanırken tarihsel deneyimi zengin bir dilin roman sanatı içinde hangi irtifalara çıkabileceğinin de en önemli örneklerinden biri olmuştur.
Kemal Tahir; yarına dair umudu, kuruluş tecrübesinde dirilterek nesiller boyu ilham alınan bir eseri dilimize hediye etmiştir.
“Yıllardır konuşuyoruz; görüyorum ki, hâlâ Osmanlı’yı hafife alanlarımız var. Dünyada kurulmuş imparatorluklar -en kabadayı- yüz elli iki yüz yılda paramparça olduğu halde, Osmanlı İmparatorluğu’nun neden altı yüz yıl sürdüğünü hiç düşündünüz mü? Bütün imparatorluklardan gereken tarih dersini almış ve buna göre bir çekirdek model kurmuştur da ondan!”"
"“Büyük romanlar, büyük ırmaklar gibi akarlar. Yatakları hem geniştir hem derin. Irmaklar, yataklarını ancak denizlere kavuşurken derinleştirip genişletebilirler. Böylece, her büyük roman, zaman içinde okyanuslara kavuşan bir ana yoldur.”
Devlet Ana, bütün eserleriyle edebiyatımızda ırmaklar gibi çağlayan Kemal Tahir’in belki de okyanusa kavuştuğu eserinin adıdır.
“Köy-şehir-halk, maksat Türk insanının cevherini bulmaktır.” diyen Tahir’in, bir imparatorluğun kuruluş dinamiklerini keşfe çıkarken insanımızın bu coğrafyada tutunmasını sağlayan tabiatını da gerek tarihî kişilikler gerek kurmaca karakterlerle yansıtması, edebiyatımızın en özel romanlarından birini ortaya çıkarır.
1968 yılında Türk Dil Kurumu Roman Ödülü’ne değer görülen , Türkçenin çok katmanlı yapısına yaslanırken tarihsel deneyimi zengin bir dilin roman sanatı içinde hangi irtifalara çıkabileceğinin de en önemli örneklerinden biri olmuştur.
Kemal Tahir; yarına dair umudu, kuruluş tecrübesinde dirilterek nesiller boyu ilham alınan bir eseri dilimize hediye etmiştir.
“Yıllardır konuşuyoruz; görüyorum ki, hâlâ Osmanlı’yı hafife alanlarımız var. Dünyada kurulmuş imparatorluklar -en kabadayı- yüz elli iki yüz yılda paramparça olduğu halde, Osmanlı İmparatorluğu’nun neden altı yüz yıl sürdüğünü hiç düşündünüz mü? Bütün imparatorluklardan gereken tarih dersini almış ve buna göre bir çekirdek model kurmuştur da ondan!”"

"Sabah, nineciğim iki dirhem bir çekirdek giyinmiş, kapımı çaldı:
-Bu gece aydedeye misafir olacağım. Sen gelmezsen gözlerim arkada kalacak, dedi.
Teklifi duyunca eteklerim zil çaldı. Güle oynaya hazırlandım. Gökte ararken yerde bulmuştum böyle bir eğlenceyi. Ninem hâlime bakıp bıyık altından güldü.
-İki ayağın bir pabuca girdi bakıyorum da, dedi gülümserken.
-Nasıl girmesin nineciğim? Çalım satanlar, burnu bir karış havada dolaşanlar pabucumuzu dama atmasın istiyorum, dedim.
-A kızım, sen hiç korkma! Biz çoban kulübesinde padişah rüyası görenlerden değiliz. Bizi el üstünde tutanlar çok. Bıyığımızı balta kesmez alimallah! Şimdi söyle bakalım; deyim mi, demeyim mi?
-De bakalım nine, dedim. O dedi, ben dinledim."

"Merhum Prof. Dr. Mahmud Es'ad Coşan, Türk-İslâm Edebiyatı Kürsüsü öğretim üyesi olarak İlâhiyat Fakültesi'nde uzun yıllar hocalık yapmış, Türkçe-Kompozisyon ve Türk-İslâm Edebiyatı gibi dersler okutmuştur. Bunun yanında 1967-68 eğitim ve öğretim döneminde Ankara Yükseliş Mühendislik ve Mimarlık Özel Yüksek Okulu'nda, 1977-80 yıllarında da Sakarya Devlet Mimarlık ve Mühendislik Akademisi'nde ""Türk Dili ve Hümaniter Bilgiler"" dersleri vermiştir. Ayrıca Milli Eğitim Bakanlığı Talim ve Terbiye Kurulu Başkanlığı'nın ""Türk Dili ve Edebiyatı Özel ihtisas Komisyonu"" çalışmalarında bulunmuştur.
Bahse konu olan dersler için hazırladığı notları zaman içerisinde derlenerek bir kitap haline getirilmiştir. Çeşitli baskıları ile pek çok insanın yararlandığı bu kitap, aslında her lise ve üniversite öğrencisinin olduğu gibi kendini yetiştirmek, kültürünü geliştirmek, ufkunu genişletmek isteyen; geniş ve sağlam kültürlü, görgülü, terbiyeli, topluma yararlı, güzel konuşan kimseler olmak hedefinde olan bütün toplum kesimlerine de rehber niteliğinde bir çalışmadır.
Ayrıca Mahmud Es'ad Coşan, bu çalışması ile verimli ve muntazam çalışmanın altın kurallarını, hafızayı kuvvetlendirmenin ve muhakeme kabiliyetini geliştirmenin yollarını göstermekte; dikkatli olmanın, çok okumanın, iyi dinlemenin, güzel not tutmanın, konuşma ve yazma faaliyetlerini düzenlemenin tekniklerine ait gerekli bilgileri vermektedir.
Gençliğin el kitabı olma niteliğinde olan bu kitabın bahsedilen konularda ilgi ve sevgi uyandıracağına, rehberlik görevini yapacağına inancımız tamdır."
"Tehlikeli bir biçimde kutuplaşmış dünyamızda dinin insan hayatındaki rolünün kapsamlı bir araştırması 
 
Karen Armstrong, Yontma Taş Devri’nden günümüze, Tanrı, Brahman, Nirvana, Allah veya Tao olarak adlandırılan, insanlığın kutsal bir gerçeklik deneyimi yaşamak için gösterdiği çabaları detaylarıyla anlatıyor. İslam, Hristiyanlık, Yahudilik, Budizm, Hinduizm ve Çin tinselliklerinden örnekler vererek çağımızda dine karşı azalan ilgiyi ve neden birçok insanın Tanrı’yı umursamadığını veya inancın faydasını sorguladığını araştırıyor. Neden insanlar Tanrı’ya inanmaz oldular? Neden ateistler ve teistler Tanrı’yı atalarımızdan çok daha farklı bir biçimde düşünüyor? 
 
Tüm bu soruları diğer tüm kitaplarının alametifarikası olan derinlik ve engin içgörüsüyle yanıtlayan Armstrong, değişen dünyanın toplumsal ve bireysel düzeyde dinin önemini de değiştirdiğini açıklıyor. Ancak Armstrong, dinin hiçbir zaman insan mantığının çözmesi gereken sorulara yanıt vermekle mükellef olmadığına da dikkat çekiyor, bunun ’un görevi olduğunu belirtiyor. Dinin görevinin “basit açıklamaları olmayan gerçeklerle birlikte yaratıcı, barışçıl ve hatta neşeli bir hayat yaşamamıza yardım etmek” olduğunu iddia ediyor. Dinin de kendiliğinden işe yaramayacağını vurguluyor. Dinin uygulamalı bir disiplin olduğunu, içgörülerinin soyut spekülasyonlardan değil “adanmış entelektüel girişimlerden” ve “bireyselliğin prizmasından kurtulmamızı sağlayacak merhamet ve şefkat dolu bir yaşam tarzından” elde edilebileceğini söylüyor. 
 
“Sıklıkla bilim ile din arasındaki çatışma olarak gösterilen ateizm tartışmasıyla ilgilenen herkes için zorlayıcı, akıllı ve aydınlatıcı bir kitap.” 

 
“gibi bir kitabın zamanı gelmişti. Dinî görüşlerin ilgi çekici bir anlatısı olmanın yanı sıra saldırgan ateizm anlayışına da haddini bildiriyor.” 

 
 “Armstrong’un en özlü ve pratik kitabı. Neye değil, nasıl inandığımızı inceliyor; dine karşı ilgimizi nerede ve nasıl kaybettiğimizi ve tekrar elde etmek için neler yapabileceğimizi araştırıyor.” 

 
“Armstrong hırslı bir yazar. , üniversitenin koca bir sömestrinin bir kitaba sıkıştırılmış hali; kapsamlı ve baş döndürücü entelektüel bir tarih anlatısı… ’nu okurken zekâmın geliştiğini hissettim… İnsanı heyecanlandıran ve umut veren bir eser. Kitabı bitirdiğimde canlandım, durdum ve tekrar yıldızlara baktım.” 

 
“Armstrong bütün kitaplarıyla insanların büyük bir talebine yanıt veriyor: inancın, insanlığın en derin açlıklarına verilen bir yanıt olarak ciddiye alınması gerektiğine.” 

 
“, Tanrı’nın varlığını ispatlamaya çalışan bir kitap değil ancak dinin modern algısına yeni bir pencereden bakıyor… Bu kitap, okuyucusuna birçok fikir ve perspektif kazandırıyor.” 

 
“Armstrong’un argümanları son derece öngörülü çünkü dinsel dünyada yaşanan değişimleri net bir şekilde yansıtıyor.”"
Wilhelm Reich'ın, deyimleşmiş "küçük adam"a seslenişi, bilimsel değil, insanca bir belgedir. 1946 yazında, yayımlanma amacı olmadan, Orgon Enstitüsü'nün arşivi için yazılmıştır. Uzun yaşam ve acı deneyimlerinden damıtılan, kendi gerçek gereksinimlerinden bilincine varmaları ve artık zalimce kendi kendilerini mahvetmekten vazgeçmeleri için, insanlara yöneltilmiş sarsıcı bir çağrıdır.
Wilhelm Reich'ın, deyimleşmiş "küçük adam"a seslenişi, bilimsel değil, insanca bir belgedir. 1946 yazında, yayımlanma amacı olmadan, Orgon Enstitüsü'nün arşivi için yazılmıştır. Uzun yaşam ve acı deneyimlerinden damıtılan, kendi gerçek gereksinimlerinden bilincine varmaları ve artık zalimce kendi kendilerini mahvetmekten vazgeçmeleri için, insanlara yöneltilmiş sarsıcı bir çağrıdır.
"Ümmetin ayağa kalkmasında doğru bir başlangıç olmaya Kur’an’ın ehil olduğunun delili, daha önce denenmiş olmasıdır. İlk nesil, Kur’an’a hakkını vermiş bu sayede –Allah’ın izni ile- en hayırlı ümmet olmuştur. Birkaç sene zarfında, milletler arasındaki değersiz konumları değişmiş ve en ileri ümmet olmuşlardır.

İslam’dan önce Arapların durumu şu an içinde bulunduğumuz durumdan çok daha kötü idi. İnkar edilemez bir gerçeklik olarak, Kur2an onlara fayda sağlamış, onları etkisi altına almış, değiştirmiş, dönüştürmüş, yeniden şekillendirmiş ve durumlarını düzeltmiştir. Bu tarihi gerçek, Allah’ın izni ile Kur’an’ın bizi de ıslah edebileceği ve ilk nesle yaptığını bize de yapabileceği noktasında ümitlendirmektedir."


"Elinizdeki sözlükte divan şiiriyle ilgili tabiat, tabiat olayları, coğrafya, yerleşim bölgeleri, iklim kuşakları, insanlar ve özellikleri, kozmik âlem, felek, tıp, astronomi, yıldız ilmi, burçlar, müneccimlik, falcılık, remil, eski batıl ilimler, israiliyat, musiki deyim ve terimleri, makamlar, eski sanat dalları, hattatlık, müzehheplik, mücellitlik, eski hayat sistemi, günlük olaylar, âdetler, gelenekler, oyunlar, eğlence hayatı, savaş, savaş aletleri, savaş terim ve deyimleri, bezm ve rezm sistemi, efsanevi ve tarihi kişiler, tasavvuf ve tasavvuf i inanış sistemi, bunlara ait deyim ve terimler, tarikatlar, özellikleri, efsaneler, kıssalar, Yunan mitolojisi, dini terimler ve alışkanlıklar, ayetler, hadisler, fıkıh, tefsir ve dini ilimler ile İslâm dini ve dini hayat vs. birçok konularda açıklanması gereken maddeler yer almaktadır. Bunun yanında açıklanmaya muhtaç olan divan şiirinin özünü oluşturan beşeri veya ilahi anlamdaki platonik aşk, âşık, maşuk, içki alemleri, sevgilide güzellik unsurları, bu yolda oluşmuş mazmunlar, remizler, mefhumlar, ünlü aşk hikâye kahramanlarıyla ilgili imajlar ile mesnevi konuları ve divan şiirine özgü şekiller, türler, sanatlar, vezin ve kâfiye ile nazım özelliklerine de yer verilmiştir.
Kısaca, divan şiiriyle ilgili karşılaşılabilecek her güçlüğü yenme gayesiyle kaleme alınmış temel bir kaynak eser niteliğindedir."
"Yüksek bir medeniyetin, zengin bir düşüncenin, sanat ve estetik değerleri zirveye çıkmış bir neslin şiiridir divan şiiri..Dolayısıyla bu şiiri tanımak ve anlak için üç dilin mürekkep ifadesi olan Osmanlıca'yı, saray kültürünü, doğunun mistik edebiyat ve felsefesini çok iyi bilmek gerekir. Neticede sözden ziyade anlamın ön plana çıktığı, göstergelerden çok çağrışımların hafızalara kazındığı, yazık ki günümüze kadar gelememiş eşsiz bir sanat dehasıyla karşı karşıyayız.
Klasik Türk şiiri, eski Türk şiiri, saray şiiri, divan şiiri..adına ne derseniz deyin, sanatsal zevklerini divan namıyla meşhur büyük defterlere işleyen bu mühendis zekalı insanları ve eserlerini tanımak; nostaljik bir yolculuğa çıkmanın ötesinde, kudretli bir edebiyatın nasıl olabileceği sorusuna, fazlasıyla ve isabetli cevaplar verdiği için çok önemlidir."
"Kütüphanelerde, bir değişim ve dönüşüm devri olan XIX. yüzyıla ait 100’ün üzerinde şairin divanı vardır. Bu şairlerin çoğu kendinden önceki büyük şairleri taklit seviyesinde kalmışlardır. Bunlar arasında başarılı addedilen şair sayısı oldukça azdır. Büyük bir kısmının adı ise hiç duyulmamıştır. Çalışma konumuz olan Ömer Necmî Efendi (Necmî) (H. 1230?/1814-H. 1307/1889) de böyle şairlerden biridir. Ancak ondan bahseden kaynaklar, Necmî’nin Farsça şiir söyleme yeteneğine ayrı bir önem vermiştir.
Bu çalışmada H. 1284/M. 1867’de Türkçe Dîvân ile aynı tarihte basılan Farsça Dîvânçe biçim ve içerik olarak incelenmiş, metin transkribe edilip günümüz Türkçesine aktarılmıştır. Ömer Necmî Efendi’nin hemen tamamında ilahi aşkın terennüm edildiği Farsça şiirleri gün yüzüne çıkarılmış, hayatı ve edebî kişiliğine yönelik tespitler yapılmıştır. Şairin yüzyıl içerisinde Farsça şiir söyleme alanında farklı bir konumda olduğu anlaşılmıştır."

Ol hilâl-ebrû civânım mâh-tâb olsun da gör Meclis-ârâ-yı şeb-i vuslat-me’âb olsun da gör Tıfl-ı endek-sâledir bilmez henüz mahbûbiyet Râz-dân-ı şîve-i nâz u ‘itâb olsun da gör Çok sehî kâmetleri ham-geşte eyler cevr ile Hoş levend-âne revişli bir şebâb olsun da gör Dâne dâne al ruhsârı ‘arak-rîz oldugun Neş’e-yâb-ı zevk-i gulgûn-şarâb olsun da gör Nice seyrâna dili bir mûya bend eyler hele Gerdeniñde kâkülü pür-pîç-tâb olsun da gör Zabt eder şemşîr-i gamzeyle hezârân cân u dil Mülk-i hûbîde şeh-i ‘âlî-cenâb olsun da gör Hor bakma Zihnî-i hasret-keşi mahzûn görüp Lutf-ı cânân ile bir kez kem-yâb olsun da gör

"Bir aşk erbabı Yaman Dede… Mevlânâ’nın dizeleriyle karşılaştığı gün yanmaya başlıyor: “Dinle, bu ney neler anlatıyor? Ayrılıklardan nasıl şikâyet ediyor?” Kendini yitiriyor. Bu hayata göz yumup başka bir âleme göz açıyor. Artık kendini kalbini tanımaya, anlamaya, bilmeye adıyor. Ve yalnızca O’nunla can buluyor…
Sadık Yalsızuçanlar’ın ustalıklı kaleminden Diyamandi, bir arayıştan ibaret olan insanın kâinat kadar büyük bir mutluluğa ermesinin hikâyesi…
“Anladım ki O’nun sadece lütfu var, biz bazısına kahır diyoruz. İçime uzun süre baktım, orada yokluk gördüm. Yokluğun baskısı arttıkça ruhum daha da şenlenecek. O’ndan gelen her şey güzel, O’ndan gelen her acı tatlı...”"

Edebiyat dünyasında "Diyorlar ki" eseriyle şöhret kazanan ve bu münasebetle uzun seneler "Diyorlar ki Muharriri" olarak anılan Ruşen Eşref Ünaydın, özellikle Mütareke ve Milli Mücadele dönemlerinde kuvvetli bir tarih bilinciyle kaleme aldığı yazılarında, o yılların karamsar ve ezici atmosferi içinde bunalan dimağlara azim, iman ve ümit aşılamış; o kara günlerin her ne pahasına olursa olsun aşılacağı inancıyla, hem cephedeki askerin hem de cephe gerisindeki halkın mukavemetini diri tutmaya çalışmıştır. Milli Mücadelenin içinde fiilen yer alan yazar, kırk ay süren bu yürüyüşün hemen her safhasını takip etmiş, müşahede ve tahassüslerini de ustalıkla yazılarına yansıtmıştır.
"“Bu kitabı, geçtiğimiz yarım yüzyılda bilimcilerin ve akademisyenlerin doğal dünya, evrim ve bizim hakkımızda öğrendiklerini aktarmak için yazdım. Umudum, dünyadaki diğer organizmalara ve karmaşık sistemlere ne kadar bağımlı ve ilişkili olduğumuzu fark etmemiz ve bunun da evrimin sadece bir rekabet olduğu yolundaki düşüncemizi değiştirmesidir.”
 
Kim olduğumuza, nereden geldiğimize, nereye gittiğimize dair yeni ve cesur bir anlayış sunan ekolojist Mark Bertness, insanlığın ve uygarlığın yeryüzündeki başka diğer yaşamları da yaratan öz örgütlenme, evrimsel adaptasyon ve doğal seçilimin ürünü olduğunu savunur. Yazar ’nde iki milyar yıl önceden günümüze kadarki evrimsel süreci takip ederek, rekabet ve işbirliğinin karşıt güçlerinin günümüz insanlarına, hayvanlara ve bitkilere nasıl yön verdiğinin hikâyesini anlatır. Dünya üzerindeki insan etkisinin hiç olmadığı kadar arttığı günümüz koşullarında dünyaya ve birlikte yaşadığımız tüm canlılara ne kadar bağlı olduğumuzun anlatılması özellikle önemlidir. Çünkü bu anlatı hem bencillik ve rekabet söylemini aşar hem de geleceğe dair yeni kavrayışlar edinmemizi sağlar."
"Yazarımız MURAT KURTULUŞ’un kitabı, çoğu eserde bir arada bulunmayan iki özelliği içeriğinde barındırıyor.
İlgi çekici ve heyecanlı olay örgüsüyle, çok çarpıcı bir kurguyla, lezzetli bir okuma keyfi sunuyor. 
Ülkemizin değişik yörelerinde geçen ilginç olaylar silsilesini aktarıyor.
Aynı zamanda da merak uyandıran yaşam deneyimlerinden süzülmüş değerli hayat tecrübelerini yarattığı özel kurguyla paylaşıyor.
 
Başarılı bir inşaat mühendisinin kariyer yolculuğunu, sektörün her alanında saha ve yönetsel deneyimleriyle besleyerek profesyonel yöneticilikte adım adım zirveye ulaştırmasının pratik ve uygulanabilir formüllerini rahat anlaşılabilir şekilde tüm detaylarıyla anlatıyor.
Özellikle duygusal zekâ ve bununla ilişkili proaktif liderliğin önemine yaptığı vurguları muhtelif örneklerle bütünleştirerek gösteriyor.
Böylece genç mühendis adaylarına, tüm sektörün liderlerine, bilinçli farkındalık çabasındaki tüm ebeveynlere ve eğitimcilere kıymetli bir rehber kaynak oluşturuyor.
 
Yazar, keyifle okunacak bir eser yaratırken tecrübelerinin oluşturduğu öğretici öğeleri de net olarak aktarmayı başarıyor."
"Yazarımız MURAT KURTULUŞ’un kitabı, çoğu eserde bir arada bulunmayan iki özelliği içeriğinde barındırıyor.
İlgi çekici ve heyecanlı olay örgüsüyle, çok çarpıcı bir kurguyla, lezzetli bir okuma keyfi sunuyor. 
Ülkemizin değişik yörelerinde geçen ilginç olaylar silsilesini aktarıyor.
Aynı zamanda da merak uyandıran yaşam deneyimlerinden süzülmüş değerli hayat tecrübelerini yarattığı özel kurguyla paylaşıyor.
 
Başarılı bir inşaat mühendisinin kariyer yolculuğunu, sektörün her alanında saha ve yönetsel deneyimleriyle besleyerek profesyonel yöneticilikte adım adım zirveye ulaştırmasının pratik ve uygulanabilir formüllerini rahat anlaşılabilir şekilde tüm detaylarıyla anlatıyor.
Özellikle duygusal zekâ ve bununla ilişkili proaktif liderliğin önemine yaptığı vurguları muhtelif örneklerle bütünleştirerek gösteriyor.
Böylece genç mühendis adaylarına, tüm sektörün liderlerine, bilinçli farkındalık çabasındaki tüm ebeveynlere ve eğitimcilere kıymetli bir rehber kaynak oluşturuyor.
 
Yazar, keyifle okunacak bir eser yaratırken tecrübelerinin oluşturduğu öğretici öğeleri de net olarak aktarmayı başarıyor."
Son yüzyılın en önemli Müslüman düşünür ve devlet adamlarından birisi olan Aliya İzetbegoviç’in başyapıtı sayılan Doğu Batı Arasında İslam, büyük bir bilgi birikimini derin bir tefekkür ile harmanlayarak geniş bir bakış açısı sunuyor. Felsefe, sanat ve sosyoloji gibi disiplinlerin kültürel öğelerle etkileşimlerini temel alan bir düşünce sistematiği inşa eden İzetbegoviç, İslam’ın kuşatıcı ve dönüştürücü özüne doğru bir yol izliyor. Doğu’da ve Batı’da, İslam’ın bütün güzelliklerini tıpkı güneşin hareketlerini takip eder gibi modern dünyanın karanlık yanlarına ulaştırmak isteyen bu eser aynı zamanda örnek bir yaşamın da ürünü. “İslam, adını kanunlarından, emir ve yasaklarından, talep ettiği bedensel ve ruhsal çabadan değil, tüm bunları kapsayan ve aynı zamanda aşan, bir marifet anından, ruhun zaman ile yarışma kuvvetinden, bir mevcudiyetin sunabileceği her şeye tahammül etme dirayetinden, tek kelime ile teslimiyet hakikatinden almıştır. Ey teslimiyet, senin adın İslam’dır!”
Nasıl ki Fermand Braduel ismi Akdeniz ile Marc Bloch ismi feodalizmle özdeşleşmişse benzer bir özellik aynı ritimde Halil İnalcık için geçerlidir.Bugün İnalcık ekolünü hesaba katmaksızın klasik Osmanlı dönemine ilişkin bir araştırma yapmak nerdeyse imkansızdır.Köprülü ile başlayan, Barkan'da belirli bir yönteme kavuşan modern tarihçilik anlayışı İnalcık'ta zirvesine ulaşır.Türkiye'de genelgeçer "tarih" algısı düşünüldüğünde bu ekolün en kayda değer başarısı, geçmişi romantik ve ideolojik fantezilerden arındırmış olmasıdır.Bu sayede tarihçilik yön değiştirmiş, kişileri tarihe yaklaştırmaktan ziyade tarihten uzaklaştıran ve bize göre zamanın gevezeliğini yapmaktan öteye geçemeyen popüler tarihçilik söylemleri ciddi bir sekteye uğramıştır.




Tarık Buğra bu romanında Türkiye'nin tek parti egemenliğindeki cumhuriyetten çok partili rejime, ''demokrasi''ye geçiş aşamasını, Cumhuriyet döneminin kavşaklarını ele alan öteki romanlarında olduğu gibi, yine Anadolu taşrasından, oraya özgü insanların dünyasından ele alıyor. Ancak bu kez, daha önce mağduriyet hallerinde, hırpalanan, bastırılan yanları ile tipleştirilen bu insanların, DP'nin harekete geçirdiği bireysel kar, kazanç, girişim, hırs ve saikları ile sarmalanmış portreleri ön plandadır. Tarık Buğra, bu eserinde hem bu ortamın demokrasisinin yüce yasal değerleri ve amaçları ile muhataralı ilişkisini sorguluyor, hem de bu ortam ve insan ilişkileri bağlamında bir aşk hikayesini labirentlerinde dolaştırarak anlatıyor.
Kürt (ve Türk) meselesinde bir milada dönüş yaşanıyor. Kürt sorununun kökleri, 1918-1926 yılları arasındaki gelişmelerde ve alınan politik kararlarda yatıyor. O yıllardaki şartlar ve yanıtlanması gereken temel sorular, bugünkülere çok benziyor.” Bu kez daha iyi yanıtlar verilebilecek mi? Murat Somer, bu soruya farklı bir yerden bakarak yoldaki engellere ışık tutuyor ve çözümler geliştiriyor. Somer’e göre, sorunun kaynağındaki ikilemlere ulaşmak için Kürtlerden çok Türklere ve Ortadoğu’ya bakmak gerekiyor. Bu sorunu kuruluş döneminden günümüze kadar inceleyen Somer, Türk ve Kürt meselesinin temelinde üç ikilem yattığı sonucuna varıyor: ayrılıkçılık potansiyelinin bertaraf edilememesinden kaynaklanan dış güvensizlik ikilemi, siyasal aktörlerin ideoloji veya iktidar mücadelelerinden doğan elit işbirliği ikilemi ve hem Kürtlerin görülmek ve eşitlik taleplerini karşılayabilen hem de toplumun ortak kimlik ihtiyacını tatmin eden bir kimlik gereksiniminde ortaya çıkan ortak kimlik ikilemi. Kitap, bu ikilemleri aşmak için uyumlu ortak kimlikler ve devlet-ulus gibi kavramları ve somut çözüm önerilerini sunuyor. Milada Dönüş: Ulus-Devletten Devlet Ulusa Türk ve Kürt Meselesinin Üç İkilemi, sadece sosyal bilim veya siyaset bilimi alanlarında çalışanların değil, Türklerle Kürtlerin ne yöne gittiklerini merak eden herkesin ilgisini çekecek bir kitap. “Murat Somer her gün değişip yeni bicimler alan Kürt sorununu sağlam bir kuramsal çerçeveye oturtup tarihsel bir açıdan inceliyor.  Bu çalışmasıyla  Somer hem Türkiye’deki toplum bilimi birikimine katkı yapıyor, hem bu karmaşık sorunu anlamamıza yardım ediyor hem de çözüme yönelik pratik öneriler getiriyor.  Bu üç başarıdan herhangi bir tanesi tek başına bu kitabın çok önemli bir yayın olmasına yeterdi.  Milada Dönüş bu her üç alanda yaptığı değerli katkılarla ve özgün kaynaklara dayanan araştırmasıyla etkisi uzun yıllar sürecek çok önemli bir kitap.”
"Balkanlar ve Türkler etle tırnak misali, birbirinden ayrılamazdı. Türkler o topraklar için kanını dökmüş, o topraklar da Türkleri bağrına basmıştı. Balkanlar’da yaşayan Türkler için Drina vatan toprağıydı.
İkinci Dünya Savaşı’nın sert rüzgârları insanları savurup köklerinden koparmadan önce Drina sokaklarında gezen Türkler, gün gelip o sokaklarda cehennem azabı çekeceklerini bilemezlerdi. O güne kadar barış içinde yaşanan topraklarda artık istenmez olmuşlardı. Tito öncesi Yugoslavya'da hüküm süren Alman idaresi kendilerine yakın gibi görünse de Türkler, vatanlarında, yani Yugoslavya topraklarında artık can güvenliğinden yoksunlardı. Balkan'ı mesken tutmuş çetecilerin katliam ve tecavüzleri de giderek Türkler üzerine yoğunlaşıyordu. Canlarını kurtarmak için kaçmaktan başka çareleri yoktu. Tek tesellileri göç etmeye zorlandıkları bu topraklara bir gün geri dönmeleri umuduydu."
"Biz, kısık sesleriz… minareleri,
Sen, ezansız bırakma, Allaah’ım!

Ya çağır şurada bal yapanlarını:
Ya kovansız bırakma, Allaah’ım!

………………………………….

Yarının yollarında yılları da
Ramazansız bırakma, Allaah’ım!

Ya dağıt kimsesiz kalan sürünü,
Ya çobansız bırakma, Allaah’ım!

Bizi sen sevgisiz, susuz, havasız
Ve vatansız bırakma, Allaah’ım!

Müslümanlıkla yoğrulan yurdu
Müslümansız bırakma, Allaah’ım!"
"Oda dekorasyonunuza kolaylık ve şıklık katmanın heyecanlı yolu: Poster Kolajları! 

Artık odalarınızı pratik ve zarif bir şekilde dekore edebilirsiniz. Estetik tasarımlarımızı duvarlarınıza yapıştırın, kişisel tarzınızı yansıtın ve yaşam alanınızı canlandırın! Hemen keşfedin, yaşam alanlarınıza sanatın ve tarzınızın dokunuşunu ekleyin!

Tok malzeme yapısı ve profesyonel baskı yöntemleri sayesinde renk solması yapmaz, uzun süre canlı ve parlak kalır. 

Ürün Özellikleri: 

• 54 Adet 300 gr. Fotoğraf Kağıdı 
• Fotoğraf Kağıt Boyutu: 10 x 15 cm (1 Adet)
• Çift Taraflı Yapışkanlı Sünger Bant Boyutu: 2 m x 1.9 cm 
• Duvara Yerleştirilmiş Kolaj Boyutu: 90 x 90 cm (9 x 6 Adet)
• Van Gogh Temalı Kutu Boyutu: 10 x 15 x 5 cm
• Kutu Gramajı: 270 gr."
"“Hayat, kayaç katmanları gibi parçalarına ayrılan değersiz bir kütledir.”

Türkçe edebiyatın sözünü sakınmayan kalemi Ayfer Tunç, yazarlık hayatının 25. yılında sarsıcı bir romanla karşımızda.
Hayatı “yolcu” olarak yaşamak isterken baba mirası otelin işletmecisi, ailesinin “reisi” olmak zorunda kalan Mürşit, her geçen gün tamahkârlaşan bir şehirde, gerçek dostluğu İstanbul’da bıraktığı hayaletlerden kaçarak Mürşit’in oteline sığınan Madenci’de buluyor. İki arkadaşın dünya algısı, okuyucuya Türkiye tarihindeki utanç sayfalarının bir özetini sunuyor.
Arka planı toplumsal facialar, kitlesel cinnet hikâyeleriyle örülen Dünya Ağrısı’nda, geçmişle hesaplaşma cesaretini gösteren insanları yaşadıkları toplumdan ayıran sınır imleniyor.
Dünya Ağrısı kelimelerle sıkılmış bir yumruk.

Böyle bir şehirde sır saklamanın imkânsız olduğunun farkında değil. Öğrenecek elbet, bir gün şehir dediği şeyin birbirini gözleyen sayısız gözden ibaret olduğunu o da anlayacak. Ama buna çoktan alışmış olacak ya da daha fenası başkalarını gözleyen sayısız gözden biri haline gelecek. Babamın oğlu o olmalıydı diye düşünüyor, ben, oğlum gibi bir oğul olsaydım babam mutlu ölürdü; oğlum babamın istediği gibi bir oğul olduğu için ben mutsuz öleceğim."
"Bulunan, bulundu sanılan her şey eskimeye, pörsümeye, çürümeye, iflâs etmeye mahkûm.. Bu da, yaklaştıkça kaçan ufuk çizgisi misâline eş, bir ""yeni""nin daha ilerideki ""yeni""ye namzetliğini ilân ediyor. Aramak için aramak yok, bulmak için aramak var. Her bulduğum veya bulduğumu sandığım bayatlaşacağına göre aramak niçin?.. Her arayış da gayesine ulaşmayacağına göre bulmak ne fayda?.
(Kitap'tan sf.15)"

"Dünya Çocuk Klâsikleri
- Çocuk Kalbi
- Güliver'in Gezileri
- Monte Kristo
- Siyah Lâle
- Alis Aynalar Ülkesinde
- Oliwer Twist
- Deniz Altında 20.000 Fersah
- Define Adası
- Üç Silâhşorler I
- Üç Silâhşorler II
- Kozet/Sefiller'den
- Tom Sawyer
- Küçük Prens
- Seksen Günde Dünya Gezisi
- Don Kişot
- Küçük Kadınlar
- Robinson Crusoe
- Pinokyo
- Hayvanlar Çiftliği
- Poliyanna
- Heidi
- Mobidik
- İnci
- Büyük Umutlar
- David Coperfield"
Rusya' da Türkiye tarihinin bir sonraki sahnesini izliyor gibiyim... Artık Rusya için söylenen hemen her şey bizim için de geçerli. Meşrutiyetini ve güvenilir ulemasını kaybetmiş, aşırı derecede yıpranmış, sadece aydınlarının desteğinden değil, camilerini dolduracak güvenilir müminlerinden de yoksun bir toplum... Entelektüel bir boşluk içinde, temsil ettiklerinin ihtiyaçlarını dillendirmekten aciz, bir o kadar zayıf ve deorganize muhalefet... Ülke çıkarlarını hiçe sayan küreselleşmeciler diye birileri... Medyayı kontrol eden finansman çevreleriyle devlet arasındaki enformasyon savaşlarında bölünmüş bir halk... Kendi hükümetleri ile yabancı bir güçmüşçesine pazarlık eden ekonomi seçkinleri... İnsan hayatının gündelik gereksinimlerinin ötesinde, daha üstün bir anlamı yokmuş gibi yaşanıyor olması... Tarihin kaderci bir bakış açısıyla değerlendirilmesi...
"Türk romancılığının usta yazarlarından biri olan Tarık Buğra, romanı, “kâinatı ve insanları bir mizaca göre yeniden yaratmak” şeklinde tanımlar. İnsanı, en gerçek ve inkâr edilemez yönleriyle ve hüzünleriyle ele almıştır. Bu özellikleriyle Tarık Buğra, Türk romancılığında realizmin de en usta yazarlarından sayılmıştır. Onda kalıplaşmış bir fikrin peşinden gitme, onu ispatlama endişesi yoktur ve o, romanlarında bir tahlil ustası olarak karşımıza çıkar.
Tarık Buğra'nın romanlarının bazıları tefrika olarak gazete ve dergi arşivlerinde yer almıştır. Dünyanın En Pis Sokağı da bunlardandır. Ötüken Neşriyat tarafından ilk kez 1989’da yayımlanmış ve okuyucularda iz bırakmıştır."
"Dürdane Hanım, bu topraklarda yaşanan Batılılaşma serüveninin kronolojisini kitaplarından takip edebildiğimiz Ahmet Mithat Efendi’nin en özgün eserleri arasındadır.
 
Merakına yenik düşen genç hanımefendi Ulviye Hanım, komşu yalının sakinlerinden Dürdane Hanım’ın hayatını araştırmaya koyulur. O kadar ki, gizlice odasına girip daha yeni icat edilmiş telefon alıcısını yerleştirir. Dürdane Hanım’ın zor durumda olduğunu öğrenince yardım etmeye karar verir. Çareyi de erkek kılığına girmekle bulur. Okuyucular Ulviye Hanım’la birlikte Dürdane Hanım’ın peşine takılacak ve onunla birlikte merak uyandıran olayların içine sürüklenecek."

"Düş Yolcusu, çocukluğun renkli ve sınırsız dünyasında geçen, başkalarını anlamak ve büyümek hakkında, hem küçüklerin hem de büyüklerin keyifle okuyacağı bir kitap.
 
Yetişkinler, Peter Fortune’ı sessiz, hatta zaman zaman zor bir çocuk olarak biliyor: Uzun uzun gökyüzünü seyreden ve adı çağrıldığında işitmeyen bir çocuk olarak. Oysa Peter’ın bu halinin nedeni, dur durak bilmeden işleyen hayal gücü. Peter hayal kurmayı o kadar çok seviyor ki, gerçeklerin nerede bitip hayallerin nerede başladığını çoğu zaman birbirine karıştırıyor. Düş Yolcusu’nda yer alan, birbiriyle bağlantılı yedi öyküde, Peter kendini bir kedinin, bir bebeğin ve bir yetişkinin bedeninde bulup dünyaya onların gözünden bakıyor; evde bir hırsızla, okulda da bir kabadayıyla karşı karşıya gelirken hayal gücünden yardım alıyor."
Elinizdeki kitap Tarık Buğra'nın Türk Edebiyatı ile Türkçe üzerindeki düşünce ve görüşlerini vermektedir. Yazıları yayımlandıkları tarihlere dikkat ederek okuyacak olanlar, Buğra'nın meseleleri bulan, onları tartışmaya açan, düşüncelere sunan bir yazar olduğunu da göreceklerdir. Romanlarında, hikayelerinde, piyeslerinde alışılmışlardan, bilinenlerden, beylik'ten titizlikle kaçan yazarın, bu kişiliğini denemelerinde de koruduğunu rahatlıkla söyleyebiliriz.
"İlk baskısı 1969'da Ankara Üniversitesi Siyasal Bilgiler Fakültesi Yayınları arasında üç cilt olarak çıkan Batı'da Siyasal Düşünceler Tarihi, 1985'te Verso Yayınları, 2001'de Bilgi Üniversitesi Yayınları tarafından basıldıktan sonra yayınevimiz tarafından bir kez daha gözden geçirilerek tekrar yayımlanıyor.
Yıllardır birçok üniversitede ders kitabı olarak okutulan bu eseri özenli bir çalışmayla yayına hazırlayan Mete Tunçay, siyasal etkinlik üzerine öne sürülen görüşleri tanımlayıp, açıklarken kullandığı “düşünüş” deyimini, bu anlamda geçerli olan “teori” ve “doktrin” kavramlarına tercih ederken; bu sözlerin doğru ya da yanlışı ve hatta “dogma”yı içerdiğini, oysa “düşünüş”ün kavram olarak yansızlığı ifade ettiğini ve bunun da tarihte siyasetle ilgili düşüncelerin geniş ölçüde karışmış olduğu dikkate alındığında daha uygun bir deyim olduğunu savunmaktadır.
Özellikle felsefi ve siyasal düşünce metinlerinde yapılacak seçmenin, sunulan metinlerin bir korelasyon içinde olması, farklı dönemlerde yaşamış düşünce insanlarının zihniyet dünyasını karşılaştırıp, kavraması yolunda önemli bir adım olduğu açıktır. Ayrıca yaygın bir deyişe göre, bir filozofu tanımak bütün felsefe tarihini tanımak demektir. Gerçekten de her önemli düşünür, etkilendiği öncelleriyle ve etkilediği ardıllarıyla, kendi çağına çok aşan bir alanı kapsar.
Bu anlayışla Mete Tunçay’ın hazırladığı Batı’da Siyasal Düşünceler Tarihi’nin bu cildinde de Heredotos’tan Paudalı Marsillio’ya uzanan Eski ve Orta Çağ düşünürlerinin seçme yazıları yer alıyor. Eserin bu baskısında başta düşünürlerin okuma parçaları olmak üzere tüm metinler ve kaynakçalar gözden geçirilmiş; kaynakçaya kitabın son basımından bugüne, düşünürlerin dilimize kazandırılan eserleri ve onlar üzerine yazılan kitaplar eklenmiştir.
HEREDOTOS THUKYDIDES PLATON POLYBIOS LUCIUS ANNAEUS SALISBURY’Lİ JOHN PAUDA’LI MARSILLIO"
"Yıllardır aranmakta olan bu eseri özenli bir çalışmayla yayına hazırlayan Mete Tunçay, siyasal etkenlik üzerine öne sürülen görüşleri tanımlayıp açıklarken kullandığı “düşünüş” deyimini, bu anlamda geçerli olan “teori” ve “doktrin” kavramlarına tercih ederken; bu sözlerin doğru ya da yanlışı ve hatta “dogma”yı içerdiğini, oysa “düşünüş”ün kavram olarak yansızlığı ifade ettiğini ve bunun da tarihte siyasetle ilgili düşüncelerin geniş ölçüde karışmış olduğu dikkate alındığında daha uygun bir deyim olduğunu savunmaktadır.
Mete Tunçay’ın Batı’da Siyasal Düşünceler Tarihi adı altında derlediği ve Eski ve Orta Çağlar, Yeni Çağ ve Yakın Çağ’dan oluşan üç kitaplık dizisinin Yakın Çağ’ı içeren bu cildi, Thomas More’dan Thomas Paine’e kadar birçok Yeni Çağ düşünüründen seçme okuma parçaları içermektedir"


"Bir yalnız sahâbî, Ebû Zer el-Gıfârî..
O, İslâm’ın öncü neslinin öncülerindendi. Cesur yüreğiyle içinde taşıdığı volkanları, Allah’ın seçilmiş kulu Hz. Muhammed’e kavuşunca serbest bırakan, civanmert bir sahâbîydi. Kalbi, ömrü boyunca peygamber sevgisiyle çarpan, imanı büyük ama arzuları küçük, tevazu timsali bir yürekti.

Yaşamını Allah Resûlü’nün kendisi için çizdiği yolda, ömrünün sonuna kadar zerre miktarı şaşmadan sürdürmüş, kendisini Allah ve Resûlü’nden uzaklaştıracağı ve dünyaya bağlayacağı endişesiyle, imkânı bulunmasına rağmen refah ve zenginliğe hep mesafeli durmuştu. Aynı şekilde hak ve adaletten ayrılma, yine bu yolla dünyaya bağlanma korkusuyla emirlik ve idarecilikten hep uzak durmuştu."
"Edebiyatı ve sanatı bir üretim faaliyeti olarak gören yaklaşımın öncülerinden olan Pierre Macherey bu çalışmasında ideolojinin edebiyat alanında nasıl işlediğini göstermek üzere bir teorik çerçeve kurarken Tolstoy’dan Borges’e, Jules Verne’den Balzac’a, Defoe’dan Rousseau’ya farklı yazarlar ve eserler ışığında edebi üretimin temel sorunsallarını tartışıyor. Edebiyat eserini kendi nesnesinden mahrum bir söz ve hezeyan olarak kavrayan öznelci/izlenimci görüşe karşı eserin dolayımlayarak temsil ettiği ideolojik içerik ve bu içeriğin somutlandığı nesnel üretim mekanizmasını vurgulayan Macherey, Marksist teorinin edebiyat eleştirisinde ulaştığı en sofistike modellerden birini ortaya koyuyor.
 
“18. yüzyıl ideolojisinin yetindiği kurmaca doğuş, ıskalanmış bir doğuştur: Kıyıya vurmuş enkazla birlikte, bütün toplum Robinson’a tohum gibi verilmiştir. Çünkü toplum onun için bir özniteliktir, bir ‘özellik’tir: Onun bu toplumu bütün olarak yeniden inşa etmesi imkânsızdır.”"
"“Sanatkâr, lisanın denizine kendi kanını katmak ihtiyacını duyan ve kalbinin ateşini teskin için bu umman içine dalan bir mahluktur,” diyor Abdülhak Şinasi Hisar. Hisar’ın Everest’teki külliyatı, bu kavrayışla ve ayrıca sanatçıyı bir mütefekkir, bir yol gösterici olarak gören bir tavırla kaleme aldığı kurmaca dışı yazılarının yayımlanmasıyla büyüyor.
 
Edebiyat Yazıları 1, Abdülhak Şinasi Hisar’ın, edebiyat ve sanatı fanilik, ilham, deha gibi kavramlarla birlikte yorumladığı, okumanın ve yazmanın felsefesi üzerine düşündüğü, sanatçının buhranını da unutmayarak, muharrirler, bilhassa genç edipler için nasihatlerini ortaya koyduğu yazılarını içeriyor. Bu ciltte yer alan metinler, Hisar’ın, 1921 ile 1955 yılları arasında Ağaç, Varlık, Yarın, Aile, İleri, Türk Yurdu, Yeni İstanbul, İstanbul, Dergâh ve Milliyet’te yayımlanan yazıları arasından seçilip bir araya getirildi.
 
Yazmak bilmeyen bir adam ancak bir şey söylemek isterse onu yazar ve yazısından da maksadı az çok anlaşılır. Bir şey söylememek için yazabilmek ve yazarken de maksadını gizleyebilmek, denilebilir ki yazmayı bilenlerin kârıdır."
“Tanpınar’ın öğrencileri, onun planlı-programlı, derste işleyeceği konuları önceden hazırlayan disiplinli bir hoca olmadığından, bu yüzden de derslerini oldukça serbest bir şekilde yaptığından bahsederler… tamamen Tanpınar’a özgü zengin çağrışımların meydana getirdiği bir üslupla anlatılan bu derslerin tam anlamıyla bir tür mukayeseli edebiyat dersi mahiyetinde olduğunu belirtmeliyim.
"Kitaplar vardır renktir, kitaplar vardır kokudur, kitaplar vardır sestir, aydınlıktır, ışıktır, gözdür, yoldur, izdir, nişandır, semboldür; rüzgar, hava, bulut, ağaç, ırmak, dağ… İşte bu vasıflarla nitelendirdiğim kitaplar arasındadır Ahid Kulesi.
 
Kitabı elinize aldığınız andan itibaren, diğer kitaplardan farklı bir ses verdiğini gözlemleyeceksiniz. Kitabın içindekiler kısmına, ‘Mağara Sesleri’ dediğini göreceksiniz. Edebiyat Kulesi’nin titiz dervişi Pakdil, eserlerini oluştururken yıkıp tekrar kurmaktan, hatta bunu yüzlerce yapıp yüzlerce kez bozmaktan sıkılmayan, kelimelerin hakkını veren bir ustadır.
 
Sessizlik, Kudüs ve yalnızlık. Gecenin karanlıklarını daktilolarıyla aydınlatırken bizlere eşsiz eserler sunmuştur. Bu eşsiz eserlerden bir tanesi de Ahid Kulesi’dir. Ahid Kulesi, düşünceye ve sükûta ahdetmişçesine kendini defalarca okutmaya meyleden bir kitap olarak, tüm renkleri içinde barındıran bir eser olarak okuyucu karşısında dimdik ve sağlam temellerle durmaktadır. / Bilal Can"

"Eleştiri kuramları, edebiyatın mahiyetinin anlaşılmasında ve edebî metin tahlilinde çok önemli bir işleve sahiptir. Edebî metnin doğuşu, yapısı, etkisi gibi hususlar eleştiri kuramlarının üzerinde durduğu belli başlı konulardır. Öte yandan bir metnin daha iyi anlaşılmasında ve estetik değerinin ortaya konmasında eleştiri kuramlarının varlığına ihtiyaç duyulur. Eleştiri kuramları, metinleri tek boyutlu tahlil etme yerine farklı bakış açıları ve estetik kriterleri öne çıkararak değerlendirmeyi olanaklı hale getirir. Bu bağlamda eleştiri kuramlarından faydalanarak metin tahlillerine yönelmek edebiyat araştırmacısına büyük bir kolaylık sağlar ve değerlendirmenin daha sağlıklı gerçekleşmesine katkıda bulunur. Bu çalışma, eleştiri kuramları hakkında genel bir bilgiye sahip olmak ve eleştiri kuramlarından yararlanarak metin tahlilinin nasıl gerçekleştirildiğini göstermek amacıyla kaleme alındı.
Her biri alanında uzman olan hocalarımızın katkısıyla eleştiri kuramları ile metin tahlillerini aynı eserde bir araya getirdik. Her bölümde bir eleştiri kuramını anlattık ve eleştiri kuramından hareketle metin tahliline giriştik. Bu şekilde eleştiri kuramının hem tarihsel gelişimini, özelliklerini ve felsefesini hem de eleştiri kuramından hareketle ortaya konan metin tahlilini aynı yerde göstermeye çalıştık. Üniversitelerin Türk Dili ve Edebiyatı, Yabancı Diller ve Türkçe Eğitimi bölümlerinin lisans ve lisans­üstü programlarında yer alan metin tahlilleri dersleri, edebiyat araştırmacısının edebî metni doğru bir şekilde analiz etmesine ve edebî metnin estetik değerini anlamasına yardımcı olur. Bu eser edebiyat öğrencileri ve edebiyat araştırmacıları kadar konuya ilgi duyan herkese eleştiri kuramları ve metin tahlili hakkında önemli bilgiler sunmaktadır.


Ulaş Bingöl
Enser Yılmaz
Kemal Temizer
Mehmet Şahin Yavuzer
Abdulhakim Tuğluk
Nusret Yılmaz
Adem Gürbüz
Mustafa Yiğitoğlu
Nurhayat Köksal
Mehmet Halil Sağlam
Melike Somuncu
Ferhat Çetinkaya
Alev Önder
Ulaş Bingöl
Talip Çukurlu
Seher İlaslan
Mehmet Cihangir
Feyza Bulut"
Bir Türk felsefesi yoktur, fakat bir Türk edebiyatı vardır ve bu edebiyat, duygular, hayaller ve semboller vasıtasıyle Türk milletinin hayat karşısında aldığı tavrı, yani Türk'ün insan, kainat, toplum, din hakkındaki görüşlerini canlı bir şekilde ifade eder. Bu makaleler Türk edebiyatı üzerinde yeni yorumlar yapmak isteyenlerin mutlaka okumaları gereken kaynaklardır. Bilhassa üniversite öğrencileri ile serbest düşünceli aydınlar, onlarda ciddi olarak tartışabilecekleri pek çok yeni görüşler bulacaklardır.
"“Sanatkâr, lisanın denizine kendi kanını katmak ihtiyacını duyan ve kalbinin ateşini teskin için bu umman içine dalan bir mahluktur,” diyor Abdülhak Şinasi Hisar. Hisar’ın Everest’teki külliyatı, bu kavrayışla ve ayrıca sanatçıyı bir mütefekkir, bir yol gösterici olarak gören bir tavırla kaleme aldığı kurmaca dışı yazılarının yayımlanmasıyla büyüyor.
 
Edebiyat Yazıları 1, Abdülhak Şinasi Hisar’ın, edebiyat ve sanatı fanilik, ilham, deha gibi kavramlarla birlikte yorumladığı, okumanın ve yazmanın felsefesi üzerine düşündüğü, sanatçının buhranını da unutmayarak, muharrirler, bilhassa genç edipler için nasihatlerini ortaya koyduğu yazılarını içeriyor. Bu ciltte yer alan metinler, Hisar’ın, 1921 ile 1955 yılları arasında Ağaç, Varlık, Yarın, Aile, İleri, Türk Yurdu, Yeni İstanbul, İstanbul, Dergâh ve Milliyet’te yayımlanan yazıları arasından seçilip bir araya getirildi.
 
Yazmak bilmeyen bir adam ancak bir şey söylemek isterse onu yazar ve yazısından da maksadı az çok anlaşılır. Bir şey söylememek için yazabilmek ve yazarken de maksadını gizleyebilmek, denilebilir ki yazmayı bilenlerin kârıdır."
"Batılılaşma devri Türk edebiyatının önemli bir temsilcisi olan Ahmet Mithat Efendi, 1870’ten 1912’ye kadar yazdığı hikâye, roman, tiyatro eserleri ve edebî, fikrî yazılarıyla halkın bilgi seviyesini yükseltmeye gayret etmiştir. Yazarlık hayatı boyunca sosyal fayda prensibine bağlı kalan Ahmet Mithat Efendi, “Her şey asrın mizacına, istidadına göre olmak veyahut erbabının derece-i terbiyesine tâbi bulunmak zaruriyattandır” ilkesinden hareketle Tanzimat’ın ilanıyla memleketimize girmeye başlayan Batı kültürünü doğru biçimde anlatmaya, toplumu eğitmeye, halka faydalı olmaya çalışmıştır.
nın ikinci cildinde 1890-1896 yılları arasında ’te yayımlanmış yazılar bulunmaktadır.  Bu yazıların yanı sıra konuyla ilgileri göz önünde bulundurularak yazara ait telif ve tercüme hikâye ve romanların önsözleri de birinci ciltte olduğu gibi ikinci cilde de dâhil edilmiştir."
"Özdemir İnce’nin yazınsal denemelerinin bir bölümünü tümleyen dizinin üçüncü kitabında, yazarın dünyayı okuma biçimlerini öne çıkaran bir bakışı gözleriz. Öyle ki; İnce, yazıya hayatın içinden bakarken düşünsel tanıklığı esas alır. Siyasal toplumsal değişim ve dönüşümlerin yansıdığı her durum, her gerçeklik onun sorgulayıcı bakışında yepyeni bir söylem olarak öne çıkar. Çağını umursayan bir aydın bakışının öğretici, gösterici, hatta yönlendirici yanını da bu yazılarında görmekteyiz.
Bugünün Türkiyesi’nin ruhunu anlamanın yolunu/yordamını da bize anlatan Özdemir İnce Bu Ne Biçim Memleket ve Yaşasın Cumhuriyet kitaplarında yer alan denemeleriyle yepyeni bir ufuk turuna çıkarıyor okurunu. Düşünen, düşündüren, sorgulayan bir bakışla üstelik. Türkiye’yi anlama yolculuğu için bir başucu kitabı…
“Türkiye’nin güncel sorunu laik cumhuriyetin yapısını korumak. Laik cumhuriyet, bizler için, önünüzdeki şarap bardağı(dır), bardağın içindeki şarap da demokrasi, eğer bardak kırılırsa demokrasi memokrasi kalmaz Türkiye için; aynı şey İtalya için de geçerlidir. Bu nedenle bütün önyargılardan sıyrılıp Türkiye’yi anlamaya çalışmalısınız.”"

"Geçen asrın ilk çeyreği, Osmanlı Devleti’nden Cumhuriyet’e geçişin gerçekleştiği, Balkan ve iki Dünya Savaşı'nın yaşandığı, zaman olarak kısa, ancak tezahür eden olaylar ve neticeleri açısından geleceğe şamil uzun bir dönemin başlangıcıdır. Bu dönemde Türk fikir ve siyasi hayatına yön veren önemli isimler yetişmiştir. Fikir hayatımızı şekillendiren siyasî fikir akımlarının da kendi kalıpları içerisinde kendini göstermeye başladığı bu yıllarda, yerli kültür ve değerlere bağlı kalarak Osmanlı Devleti’nin ayakta kalmasının çaresini “İttihad-ı İslâm” düşüncesi etrafında toplanmada gören ve bunu savunan önemli isimler vardır. Bunların başında Mehmed Âkif, Şehbenderzâde Filibeli Ahmed Hilmi, Aksekili Ahmed Hamdi, Babanzâde Ahmed Naim, Süleyman Nazif gibi devrin önemli şahsiyetleri yer almaktadır.
Bunların içerisinde Filibeli Ahmed Hilmi, çıkardığı gazete ve dergilerle, kırka yakın müstakil telif eserle ayrıcalıklı bir yere sahiptir. 1901-1908 yılları arasında Fizan’da sürgünde kalan Filibeli Ahmed Hilmi, İkinci Meşrutiyet’in ilanından sonra İstanbul’da döner ve vefatına kadar geçen altı yıllık kısa bir zaman içerisinde çıkardığı süreli yayınlarla, kaleme aldığı telif eserlerle ve kurduğu Hikmet matbaasıyla fikir hayatımızda kalıcı bir iz bırakır.
Filibeli Ahmed Hilmi’nin süreli yayınları içerisinde 1910-1912 yılları arasında yayımlanan dergisi, yayın politikası, yazar kadrosu ve çeşitli türde yaptığı tefrikalarladönemin en önemli yayın organlarından birisi haline gelir. Kaleme aldığı edebiyat, felsefe, tasavvuf, eleştiri, biyografi gibi birçok alanı içine alan yazılarında, Osmanlı coğrafyası en uç noktalarına kadar yakından takip edilmiştir. Nitekim Uzak Doğu’dan, Afrika’ya, Orta Asya’dan Bakanlara kadar çok uzak yerlerden de yakından takip edildiği dergiye gelen mektuplardan anlaşılmaktadır.
Büyüyenay’ın Filibeli külliyatının 18. olan bu eserde müellifin Hikmet dergisindeki bir araya getirilmiştir."
"Sahabe nesli, bize özellikle sevgiye dair çok şey öğrettiler. Sevginin ucuzolmadığını, sadece söz olmadığını, kelimeleri boğazdan yaldızlı bir haldeçıkarmakla sevginin yerine gelmeyeceğini öğrettiler. Onlar bize sevginingerçek anlamının ne olduğunu, gereklerinin neler olduğunu, sevmenininsana neler yaptırması gerektiğini yaşamlarıyia, örnek hayatlarıyla öğrettileıPeki, ne anlama geliyormuş, sahabenin dünyasında sevgi
Onların dünyasında;
* Sevgi, özlemektir.
* Sevgi, beklemektir.
* Sevgi, sahip çıkmaktır.
* Sevgi, vermektir.
* Sevgi, göze almaktır.
* Sevgi, kurtulmaktır.
* Sevgi, kurtarmaktır.
* Sevgi, feda etmektir.
* Sevgi, feda olmaktır.
* Sevgi, vazgeçmemektir.
* Sevgi, vefalı olmaktır.
* Sevgi, istikamet üzere kalmaktır.
* Sevgi, sevdiğinin uğrunda ölmektir
Ve daha neler nelerdir..."
"Eğil dağlar eğil üstünden aşam
Yeni talim çıkmış varam alışanı!
Ah bu türkü! Yirmi dört sene evvel hangi şehirden, hangi köyden, hangi kulübeden birden bire aksetti? Türküleri daima şen olan İzmir'den mi? Daima kahramanca olan Aydın'dan mı? Yoksa daima bağrı yanık olan Edirne'den mi? Nereden? Güftesinin üslûbu gibi bestesinin zevkinden de nereden çıktığı belli değil; her türkünün iklimi şivesinden az çok belli olur, bunun bilâkis menşei Rumeli midir, Anadolu mu anlaşılamıyor, o kadar millî!..
Yirmi dört sene evvel ilk çıktığı zaman vatanın bütün sokaklarında, Tesalya'ya doğru redif taşıyan Anadolu ve Rumeli trenlerinde yalnız bu türkü işitiliyordu:
Eğil dağlar eğil üstünden aşanı
Yeni talim çıkmış varam alışanı!
O harbin redifleri bu türküyü geçtikleri bütün şehirlere bıraktılar; İstanbul, Selânik, İzmir, Beyrut, Halep, Usküp, Manastır caf6 chantant'ları sabahlara kadar tekrar ettiler, Erzurum'dan Yanya'ya kadar, Alasonya'dan Dömeke tepelerine kadar her taraftan bu türkü aksediyordu:
 
Eğil dağlar eğil üstünden aşam!
Bu türkü yeni Türk şiirinin ilk ve maatteessüf son güzel eseridir, çünkü ondan beri bu kadar şevkli, atılışlı, canlı mısralar söylenemedi.

Eğil Dağlar, Yahya Kemal'in Darülfünun'daki dersleri, konferansları, sohbetleri, sansürün ağır baskısı altında matbuatta neşrettiği yazılarıyla Millî Mücadele esnasında cepheye ve kamuoyuna çok büyük moral veren sadece istiklâle olan inancını değil, Doğu ve dünya siyasetine dair derin vukufunu da aksettiren yazılarından oluşuyor."





Murathan Mungan’ın yaşama dair derin ve incelikli gözlemlerle zenginleştirdiği bu öyküler, kadınlar hakkında, erkekler hakkında, ilişkilerin gerilimi hakkında, ebeveynler hakkında, zamanın geçiciliği ve bazen de “oturup kalıcılığı” hakkında, tesadüfler hakkında kısaca hayat hakkında… Eldivenler, hikâyeler, 10 öyküden oluşuyor. Eldivenler, Ansızın her şey, Kaset, Yaz gibisi var mı?, Kötü adamla kötü kadının aşkı üzerine küçük bir film, Krepen’in duvarı, Islık, Çarpışma, Tabut ve Geçici kesinlikler.
"“Bize bu şehri emanet ettiler. Hangimiz Ankaralıyız?

Hiçbirimiz. Emanete hıyanet edersen seni burdan kovarlar. Bu parti işleri Ankara’da yapılmasa, başka şehirlerde olsa, buraya hiç
dokunulmasa iyiydi.”

Kırklı yılların sonu, Soğuk Savaş’ın başı. Demokratlar iktidara ha geldi ha gelecek... Ankara tedirgin, başka bir dönem başlayacak. Yel üfürecek, sel götürecek, başka bir siyaset çökecek şehre...

Komünistler dolanıyor arka sokaklarda, veremliler var hastanelerde, gün batımında kıtlık, gün doğumunda yokluk... Yahudiler İsrail’e göç ediyor... Kısacık akşamlarda şiirden romandan konuşan memurlar toplanmışlar yine...Kırık dökük içki masaları, kavgalar, atışmalar ve Bohemler... Altındağ’da ahşap evler, Yenişehir’de beton apartmanlar...

Şekip ve Orhan iki arkadaş. Şekip, yalancı; Orhan, şair. Faik, bir Hacığa’nın oğlu, Bobstil. Adana’dan okumaya geldi, ticareti biliyor. Kıpkırmızı gülümseyen Fahriye, Şekip’in aşkı. Emel, aykırı bir yolcu, dünya küçük, Şekip’in ev arkadaşı... Şekip, tefrika yazıyor: Feride Celal, Pardayanlar ve İstanbul’un Fethi. Doktor, nasıl anlatsam, yüreğim yanıyor, derdime derman... Kadehler hicrana!

Emanet Şehir, bir Ankara hikâyesi, bir yalancının, başarısız bir yazarın, Şekip’in grafik romanı.

Levent Cantek’in senaryosu ve Berat Pekmezci’nin çizgileriyle..."
"Uyku vakti geldi çattı!
Peki ama Oburcuk nereye kayboldu?
Sayfaları kemire kemire başka insanların hikâyelerini kemiriyor yiyip bitiriyor yine!
ÇABUK GERİ DÖN OBURCUK!
Şimdi tüm minik canavarların yatağa girip üstlerini örtüp uykuya dalma zamanı!"
Enis Batur’la Türk Denemesi Üzerine sıçramalar, göndermeler, anektodlarla dolu bir söyleşi. İçinde, Türk denemesinin en belirgin isimlerinden Enis Batur'un birikim, görüş ve deneyimleri, Mustafa Aplay'ın edebiyatın sorunsallar eşliğinde yönelttiği sorularla buluşuyor. Söyleşinin izleğini, Ahmet Haşim’den Oğuz Demiralp’e, Nurullah Ataç’tan Nermi Uygur’a birçok isim oluşturuyor. Bu diyaloglarda, denemenin özelliklerini ve incelikleri de saklı. Yazın tarihimizle ilgilenenler için de keyifle okunacak bir belge.

"İsmet Özel’in kırk yaşına kadar yayınladığı dört şiir kitabındaki ve bazı dergilerde yer alan şiirleri ERBAİN kitabında toplanmıştır.

Geceleyin Bir Koşu (1966)
Evet, İsyan (1969)
Cinayetler Kitabı (1975)
Celladıma Gülümserken (1984)"
Çocukları çok seven, onlar için okul inşa eden, daha iyi eğitim alabilmeleri adına hayatı boyunca çabalayan büyük yazar Tolstoy, genç okurlarına bir de eser armağan eder: Erik Çekirdeği. Birbirinden öğretici ve eğlenceli on dokuz hikâyeden oluşan bu armağanı siz de çok seveceksiniz. Rusça aslından özenle Türkçeye çevrilen Erik Çekirdeği, iyi insan olmak için gereken bütün değerleri yalın ve gerçekçi bir dille anlatıyor. Kırlangıçlardan kötülüğün cezasız kalmayacağını öğrenecek, aslan sayesinde dostluğun değerini fark edeceksiniz. Minik kedi yavrusunu, Vasya ve Katya ile birlikte bağrınıza basacak, kaybolan eriğin nerede olduğunu merak edeceksiniz. Hepimizin tanıdığı “Yalancı Çoban”ın başından geçenleri, bu kitap sayesinde bir de Tolstoy’dan dinleyeceksiniz.
"Köklü ve büyük milletler, ‘ağlayıp sızlamayı’yı pek beceremezler. Kendilerine acıma ve acındırmayı küçüklük sayarlar.Bu sebeptendir ki, ‘ağlama-sızlama edebiyatları’ya gelişmemiştir ya da yok gibidir.
Bu konudaki ciddi meselelerden biri budur. Zaman zaman, bizler de Ermenilerin ‘ağlama edebiyatı’nın zenginliğinden etkilenip, ‘niye bu konu hakkında biz de onlar kadar neşriyat yapmadık’ tarzında kendi kendimizi lüzumsuz yere suçlarız. İşin doğrusu, istesek de bu konuda onlarla yarışamayız. Bizim, yalnız Ermeni mezalimi konusunda değil, yaşadığımız başka hangi felaketle alakalı öylesine geniş bir ‘matem literatürü’müz var?!
Hatta o kadar ki, onlarca seneden beri, tam bir çığırtkanlıkla yürütülmekte olan Taşnak propagandası karşısında Türklerin ekseriya sergileye geldikleri suskunluk, zaman zaman iftira vs isnad edilen soykırım suçunun ‘ikrarı’gibi görülmüştür.
(Önsöz)"

"Çöküntü̈ devrinde iki çeşit insan tipi ortaya çıkıyor: Namussuzlarla namuslular... Hele, önce ‘vatandaş’ sonra ‘insan’ olunması gereken dehşetli sıralarda felaketle alçaklığın boğuşması kadar korkunç muharebe yok. Muharebede düşman karşıdadır, üniformalıdır. Az da olsa, çok da olsa bir zaman sonra önemi kalmaz. Kaçarsın, kovalarsın... Anında ölenler, yaralananlar olur. Ama hep ileriye bakmanın bir rahatlığı vardır. Oysa esir bir şehirde, dost kim, düşman kim bilinmez!”
 
Bir mücadele nerede başlar? Hürriyet duygusu ne zaman kan ve kemik kadar kati bir gerçek halini alır? Kemal Tahir, esir düşmüş payitahtın insanlarını işte bu çetrefil ve kaçınılmaz sorunun karşısındaki tutumlarına göre tasnif ediyor, tanımlıyor. Kaosun hüküm sürdüğü̈ mütareke İstanbulu’na yönelttiği keskin bakışlarıyla şehrin sokaklarını tararken ne berduşları, aylakları, işbirlikçileri ne vatanseverleri ve kendisinden kahramanlık umulmayan kahramanları gözden kaçırıyor. Gönülden köleler ve aldırmazlar arasından bir çıkış yolu arıyor.
 
, yazarının “yürekli bir yalnızlığı göze alarak” yakın tarihin en önemli olaylarını çok yönlü̈ bir bakışla, tarihsel gerçekliği içinde ele aldığı ilk “şehir romanı”dır. “Esir Şehir” üçlemesinin ilk kitabı olan bu roman, dağılan imparatorluğun ve insanlarının eş zamanlı çözülmesini derin ve sarsıcı yüzleşmelerle okura sunuyor."
"“Büyük tarih romanları, bizi milletimizin ve toplumumuzun gelişmesindeki belli çatışma çağlarının doğrularında ve gerçeklerinde yeniden yaşatma gücünü taşıyan eserlerdir.”
 
İnsanın esareti ve toplumun esareti birbiriyle bağlantılı, birbirinin sebep ve sonucu sayılan haller midir?
 
“Esir Şehir” üçlemesinde Kemal Tahir, kurucu unsur olarak tarihî malzemeleri ve insan doğasına dair şaşırtıcı doğruluktaki gözlemlerini kullanır. Tarih nehrinin yoğun, hareketli ve gerilimi yüksek sularında yol alırken bireysel gerçekliği toplumsal gerçekliğe feda etmeksizin gündelik hayatın temel dinamiklerini soyutlar. Bu soyutlama, onu sıradan insanın ya da kahramanın, bir mahpusun ya da kent soylu asilzadenin ahlaki sefalet ve asalete aynı mesafede durduğu tedirgin edici bir ara yere sıçratır.
 
“Esir Şehir” üçlemesinin ikinci kitabı , Kemal Tahir’in “dar yer” dediği hapishanede geçer. İşgal altındaki şehrin mahpusları; esaretin bütün eziciliğini yaşamış, hürriyet duygusuyla kalbi burulan bu insanlar, dışarıdaki işgal ve esaret atmosferini anlamak için adeta birer laboratuvar görevi görürler."
"“Büyük tarih romanları, bizi milletimizin ve toplumumuzun gelişmesindeki belli çatışma çağlarının doğrularında ve gerçeklerinde yeniden yaşatma gücünü taşıyan eserlerdir.”
 
İnsanın esareti ve toplumun esareti birbiriyle bağlantılı, birbirinin sebep ve sonucu sayılan haller midir?
 
“Esir Şehir” üçlemesinde Kemal Tahir, kurucu unsur olarak tarihî malzemeleri ve insan doğasına dair şaşırtıcı doğruluktaki gözlemlerini kullanır. Tarih nehrinin yoğun, hareketli ve gerilimi yüksek sularında yol alırken bireysel gerçekliği toplumsal gerçekliğe feda etmeksizin gündelik hayatın temel dinamiklerini soyutlar. Bu soyutlama, onu sıradan insanın ya da kahramanın, bir mahpusun ya da kent soylu asilzadenin ahlaki sefalet ve asalete aynı mesafede durduğu tedirgin edici bir ara yere sıçratır.
 
“Esir Şehir” üçlemesinin ikinci kitabı , Kemal Tahir’in “dar yer” dediği hapishanede geçer. İşgal altındaki şehrin mahpusları; esaretin bütün eziciliğini yaşamış, hürriyet duygusuyla kalbi burulan bu insanlar, dışarıdaki işgal ve esaret atmosferini anlamak için adeta birer laboratuvar görevi görürler."
1988'de Nobel Edebiyat Ödülünü (bu ödülü kazanan ilk Arap yazarı) kazanan yazarın yeni bir romanı.
"Şiir ve roman alanında olduğu gibi tiyatro edebiyatı için de önemli eserler veren Yahya AKENGİN'in, iki ciltte yer alan altı oyunu da kendi değer dünyamızın ürünlerindendir.

Akengin'in yıllarca ders kitaplarında okutulan tiyatro eserleri, ülkemizin hemen her yöresinde de sahnelenmektedir.

Tiyatro eseri metinlerinin temininde yaşanan zorlukları gözlemleyen Akçağ Yayınevi, bu eserleri yayınlamakla eğitim öğretim kurumlarımız ve bölgesel tiyatro faaliyetleri için de bir katkı sunduğuna inanmaktadır.

Ayrıca bu oyunların, tiyatroya ilgi duyanlar için okunması yararlı metinler olduğu da düşünülebilir."

"Neler varmış, neler yokmuş, neler olmuş..." düşüncesiyle kaleme alınmış "İstanbul Hikayeleri'nin başlangıcı 1943-1945 yıllarına, daha doğrusu İkinci Dünya Savaşı'nın sosyal dengeleri altüst ettiği yıllara dayanıyor

"Edebiyat tarihini tarif için ""Edebi metinlerin tarihidir"" şeklinde bir hüküm ileri sürülse bu galiba en isabetli tanımlardan biri olurdu. Çünkü böyle bir sahayı metinlerden ayrı değerlendirmek neredeyse imkansızdır.

Edebiyat tarihine konu oluşturan metinlri okuyup anlamaya çalışmak, doğru veya yanlış bazı değerlendirmlerde bulunmak bu sahayla temas ve yakınlaşmayı sağlar. Edebiyat tarihi bu eserlerin yorumlanıp değerlendirilmesi, analiz ve mukayesesi sayesinde adeta ruh kazanır. Metinlerin zevkine varıp gerçekten iç dünyalarına girmek ise yine eskilerin ""şerh-i mütun"" dedikleri çok daha ileri bir bilgiyi gerektirir.

Kitapta aranan sair ve yazarların rahatça bulunabilmesi düşüncesiyle kronolojik bir sıralama yerine, bugüne kadar alışılmışın dışında alfabetik bir sıralama tercih edildi. Metinleri elden geldiğince gerçek görüntüsüyle sunma ve öğrencilerimizin yazma eserlerle olan ilişkilerini güçlendirme düşüncesiyle her metin, ait olduğu dönemin yazı ve imla karakterlerine mümkün olduğu kadar yakın bir yazma veya matbu eserden aynen aktarıldı.

Yazma eserlerin tıpkı basım halinde verilmesinin bir diğer amacı da okuyucunun eski kültürümüzün yazıya akseden Nesih, Rika, Talik gibi çeşitleriyle temasını sağlamaktı. Yazma Metinler Üzerindeki sayfa lekesinden kütüphane damgasına yahut derkenar notlarına kadar, mikrofilmlerdeki her şey orjinali nasılsa o şekilde muhafaza edilmeye çalışıldı."
"Nur
Yok bile yokken O vardı;
O bir nur... Ki mutlak saffet.
Âdem, Allah'a yalvardı;
O nur için beni affet!

Adem'in alnında bir nur;
Derken öbür Peygamberde.
Âyet ki, çıplak okunur;
Ne bir harf, ne zarf, ne perde.

Geçti bilmem kaç nesilden,
O nur, İlâhi dâire...
İbrahim'den, İsmail'den,
Vesaire vesaire..

O nur, o nur, elde sancak;
Aktarılır, nebi nebi.
Bir beklenen var ki, ancak,
Nurun ezelden sahibi...

Nur sırdır, ışık üstür sır;
Vurduğu eşya gölgesiz.
Onsuz insan kör ve sağır;
Ülkeler onsuz, ülkesiz.

Son Peygamber, son Peygamber!
İlk olunca sona geldi.
Nur, fezayı tutan çember,
Ondan gelip O'na geldi."

Özdenören denemelerinde ülkemiz insanının sorunlarını sosyal, siyasal ve kültürel açıdan ele alıyor, ve tüm bu açıları manevî bir perspektifle bütünlüyor. Eşikte Duran İnsan özellikle İslâm maneviyatının temel kavramları üzerine yazılmış denemelerden oluşuyor. Dinin kendine özgü söylemi, tasavvufî tecrübe, teslimiyet ve özgürlük, hicret, fetih, tövbe, sabır ve arınma gibi kavramlar bu denemelerde bir "edib"in yaklaşımıyla yeniden ele alınıyor.

"Türkçeyi güzel kullanan yazarlardan biri olan Şevket Rado sohbetlerinde akıcı ve kolay anlaşılır bir üsluba sahip.
Eşref Saat çocuklara hatta her seviyedeki insana vazife duygusunu, etrafına faydalı olmayı, güçlüklerden yılmamayı, aileye bağlı olmayı telkin etmek amacıyla İstanbul Radyosu’ndaki konuşmalarından oluşuyor.
Eşref Saat’i okuyarak hayatı sevecek, sağlığınızın değerini bilecek, zengin olmak için doğru davranışın ne olduğunu öğreneceksiniz.
İlköğretim öğrencileri için belirlenen 100 Temel Eser’den biri olan Eşref Saat pek çok insanın keşke öğrencilik yıllarında, çok daha önce okusaydım diyeceği türden bilgiler içeren bir kitap. Eser, yazarın radyo konuşmalarını dinleyenlerin o günlere dönmelerini sağlayacak türden bir anlatıma sahip.
Yazarın ifadesiyle “hayatı sevmeyi, çalışmayı, iyiliğe, doğruluğa, güzelliğe değer vermeyi üstün tutan” bir insan olmanın kapısını aralıyor Eşref Saat."



"Bir tarafta geçimini makalelerle, gazete yazılarıyla sağlayan, aşkın bir anlamda özveri olduğuna inanan bir genç; diğer tarafta yeni bir dünya kurmayı amaçlarken elindekileri de kaybeden, imkansızın peşinden koşan, daha da kötüsü babasını üzen bir kız. Yoksulluk içinde bir ömür süren, annesini kaybeden, yürekleri yakacak bir şekilde hayata gözlerini yuman bir yavru...
Gözünü bürüyen para hırsı için iki gencin geleceğini karartan, entrika, dalavere ve ayak oyunlarını kendine meslek edinen, iki yüzlü, tehlikeli bir tip...
Ayakları üzerinde duramayan, kararsızlık içinde kıvranan, labirentteki fare misali koşturan, şıpsevdi bir zavallı...
Evet, ""Ezilenler"", zıtlıkların uyumu, Romantizm’le Realizm’in bir potada eritildiği bir roman. Teori ve pratiğin çok farklı kavramlar olduğunu gözler önüne seren canlı bir örnek. ""Ezilenler""i okurken, bir yandan gözleriniz yaşaracak, diğer yandan hayatın acı gerçekleriyle yüzleşeceksiniz. ""Ezilenler"", her insanın ayrı bir dünya olduğunu gözler önüne seren bir şaheser, sayfaları heyecanla çevireceğiniz bir klasik."
“Ağustos Böceği ile Karınca”, “Yalancı Çoban”, “Tilki ile Leylek” gibi hayvanlar, bitkiler, insanlar ve hatta tanrıların bir araya gelerek düşünüp konuştuğu Ezop Masalları’nı duymayan yoktur. Masalların yaratıcısı Ezop hakkında bilinenler kısıtlı olsa da milattan öncesine dayanan yazılı nüshaları dilden dile, kültürden kültüre aktarılmaya devam ediyor. Elinizde tuttuğunuz bu kitap, masalların birçok farklı versiyonlarından faydalanılarak oluşturuldu. İnsanlığın ortak mirası haline gelmiş ve hepimizin dinleyerek büyüdüğü bu masallar, yaşama ilişkin verdiği öğütlerle güncelliğini koruyup hayata dokunuyor. Yüzyıllardır insanlığı besleyen bu hayat derslerinden okuyucuların da hissesine düşeni alması dileğiyle.
"Ömer Seyfettin, konusunu günlük olaylardan, hatıralardan, tarih, masal ve efsaneden alan etkileyici hikâyeler yazmıştır. Ömer Seyfettin okumaları, yetişme çağındaki kuşaklara tarihsel perspektife sahip bir bilinç ve belki daha önemlisi, bir dil zevki ve anlatım yeteneği kazandırır. Edebiyat alanındaki ününü 1911’de Genç Kalemler dergisinde yayımlanan hikâyeleriyle kazanan Ömer Seyfettin, edebiyat uzmanlarınca Türk hikâyeciliğinin Maupassant’ı olarak değerlendirilir.
 
Ömer Seyfettin’in en bilinen hikâyelerinden biridir Falaka. Kendi çocukluğundan duygusal izler taşır. Yaşlı öğretmene yapılan haylazca bir şaka ve bu şakanın yol açtığı dramatik sonuç anlatılır."
Fareler ve İnsanlar, birbirine zıt karakterdeki iki mevsimlik tarım işçisinin, zeki George Milton ve onun güçlü kuvvetli ama akli dengesi bozuk yoldaşı Lennie Small’un öyküsünü anlatır. Küçük bir toprak satın alıp insanca bir hayat yaşamanın hayalini kuran bu ikilinin öyküsünde dostluk ve dayanışma duygusu önemli bir yer tutar. Steinbeck insanın insanla ilişkisini anlatmakla kalmaz insanın doğayla ve toplumla kurduğu ilişkileri de konu eder bu destansı romanında. Kitabın ismine ilham veren Robert Burns şiirindeki gibi; “En iyi planları farelerin ve insanların / Sıkça ters gider…"
"Elinizdeki bu kitap ergen, genç, erişkin, ebeveyn ve/ya adayı toplumdaki herkese hitap ediyor. Çünkü konu ile ilgili her çağı ilgilendiren onlarca soruyu sistematik bir şekilde cevaplıyor; 
İnterseks ile eşcinsellik arasındaki farklar nelerdir?
Cinsiyet kimliği ve alt bileşenleri nelerdir?
Cinsiyete özgü [heteroseksüel] cinsel kimlik ne zaman ve nasıl geliştirilir?
Ebeveynin cinsiyet kimliği geliştirme sürecindeki rolleri nelerdir?
Ebeveynle özdeşim nasıl olur/olmalıdır?
Akran etkileşimleri nasıl olur/olmalıdır?
Ebeveyn hataları eşcinsellik için nasıl bir risk oluşturur?
Eşcinsellik genetik midir?
Eşcinsel beyni farklı mıdır?
Eşcinselliğin nedeni nedir?
Eşcinsellik önlenebilir mi? Nasıl?
Günümüzde çocuklar ve ergenler için artan riskler nelerdir?
Ergene özgü cinsiyet karmaşalarını nasıl yönetmeliyiz? 
Eşcinsel yaşama eşlik eden riskler/sorunlar nelerdir?
Çocuğun cinsel eğitiminde ebeveynin devredilemez rolleri nelerdir?
Anne-babaların cinsellik/eşcinsellik ile ilgili ölümcül hataları nelerdir?
Çocukta cinsel eğitim hangi yaşta başlamalı ve nasıl olmalıdır?
Ergenler ve erişkinler için cinsel eğitimin temel ilkeleri nelerdir?
Konuyu sistematik bir şekilde, vaka örnekleri üzerinden, bine yakın tıbbî literatüre atıf yaparak, bilimsel veriler ışığında ve multidisipliner bir yaklaşımla ele aldığımız bu kitap hem bu içeriği hem de takdim şekli bakımından bir ilktir; interseks ve eşcinsellik konusunu birlikte inceleyen ilk ve tek kitap."
"FATİH DEVRİNE DAİR
BAŞUCU KAYNAĞI…

“İstanbul’un fethi, yalnız Sultan Mehmed’in saltanatı için değil, Osmanlı Devleti için bir ölüm kalım dâvası olarak ortada idi. Fatih Mehmed, Osmanlı Devleti’nin bu hayati dâvasını kendi şahsında ve kendi istikbali için en trajik bir şekilde hissetmiş son Osmanlı hükümdarıdır. O, düğümü kılıçla kesmeği deneyecektir.”
- Halil İnalcık

, Osmanlı İmparatorluğu’nu dünya tarihçiliğinin merkezine koyan Halil İnalcık’ın, ilk ve en önemli çalışmalarından biri. İnalcık, ilk defa 1954 yılında yayımlanan bu eserde geleceğin fatihi olarak dünya tarihinde önemli bir mevkii kazanacak II. Mehmed’in ilk sultanlık tecrübesini ve iktidarını güçlendirmek için babası ve devlet adamları ile olan rekabetini zengin kaynaklardan damıttığı bilgilerle analiz ediyor.
Dört bölümden meydana gelen eserin ilk üç bölümünde İstanbul’un 1453 tarihindeki fethine giden son on yıllık gergin devir (1443-1453) ele alınıyor. İnalcık’ın “imparatorluk buhranı” olarak tanımladığı bu dönem, II. Murad’ın oğlu Şehzade Mehmed lehine tahtan çekilmesi, Osmanlıları Balkanlar’dan atma ümidiyle bir araya gelen Haçlı ordusunun Varna’da yenilgiye uğratılması (1444), II. Murad’ın iki yıl sonra tekrar tahta dönüşü, Osmanlı siyasi eliti arasındaki mücadeleler ve bu çekişmenin iç ve dış siyasi gelişmelere yansımaları gibi pek çok kritik tarihi meseleyi barındırıyor. İnalcık dördüncü bölümde ise Osmanlıların Balkanlar’da kurdukları toprak sistemini ve idari rejimini inceliyor, Osmanlıların Balkanlar’a yerleşmesine dair birçok görüşü temelden sorgulayan bir perspektif sunuyor.
Yarım asrı aşkın bir zamandır alanında kaynak olarak kullanılan , yeniden tarihçilerin ve meraklıların başucundaki yerini alıyor…"
Darülelhan’ın (Konservatuvarın) alaturka kısmında ud eğitimi alan Neriman, mensup olmakla iftihar ettiği Doğu kültürünü çok seven babası Faiz Bey’le on beş yaşından beri Fatih semtinde oturmaktadır. Yine bu semtte ta­nıştığı, babasına çok benzeyen ve Darülelhan’da kemençe eğitimi alan Şinasi ile yedi yıldır nişanlı­dır. Bütün mahalle, tahammül sınırlarını zorlayan bu nişanlılık ilişkisinin evlilikle bitmesini beklemektedir. Ancak Neriman’ın Darülelhan’da tanıştığı Macit, onun içinde yer etmiş Batılı bir hayat yaşama isteğini uyandırır. Neriman, Beyoğlu’nda, Harbiye’de yaşanan ışıltılı hayat tarzına imrenerek yaşadığı muhitten, evlerinden, babasın­dan, Şinasi’den ve hatta doğuyu temsil ettiğini düşündüğü kedisinden bile nefret etmeye başlar. Tramvay yoluyla birbirine bağlanan ama birbiriyle bağdaşması mümkün olmayan iki semt, Fatih ve Harbiye, aynı coğrafyada yaşanan bir kültür ve zihin geriliminin cepheleridir. Türk edebiyatının en üretken kalemi Peyami Safa, televizyon dizilerine de konu olan Fatih-Harbiye romanında toplumumuzun yaşadığı asrîleşme (çağdaşlaşma) sancılarına eşyalar, şahıslar, kurumlar ve mekânlar üzerinden ayna tutmaktadır.
"Şşştttt! Sırayı bozmayın lütfen! Kime diyorum?
Araya kaynak yapmayalım! Merak etmeyin, hepiniz bu turdan fazlasıyla yararlanacaksınız.
Büyük hayaller kurmak, hedefleri için gece gündüz çalışmak, dünyalara sahip olurken tevazu giysisini hiç çıkarmamak nasıl olur, onun hatıralarını gezerken birer birer göreceğiz.
Ama acele edelim, süremiz kısıtlı, bir sonraki tura sarkmayalım. Sonuçta burası çocuğundan gencine, yetişkininden yaşlısına kadar yüz binlerce kişinin en çok merak ettiği yer.
Ve işte turumuz başlıyor!
Burası neresi mi?
Tabii ki Fatih Sultan Mehmet’in kafasının içi!"
Faust, sadece Alman edebiyatının değil tüm dünya edebiyatının en önemli eserlerinden biridir. Ünlü alman şair Goethe’nin uzun yıllar üzerinde çalıştığı bu eser, antik dönem edebiyat unsurlarını içermekle beraber şeytan, iyilik, kötülük, erdem, gençlik ve yaşlılık gibi hayatın gerçeklerini ve tezatlarını işleyerek eşsiz bir edebiyat şöleni sunar okura. Eski bir Alman masalının uyarlaması olan ve hem döneminde hem de döneminden sonra pek çok yazarı derinden etkileyen bu eserde, bilinmeyeni öğrenmek isteyen bir insanın ruhunu şeytana satması ve daha sonra gelişen olaylar anlatılır. Goethe’nin neredeyse ömrünü hasrettiği Faust, şairin aynı zamanda yaşamı boyunca kendi kendine sorduğu sorulara da bir cevap mahiyetindedir.
Faydasız Randevu’nun Türkiye’ye çorbada tuz misali bir faydası dokunması benim için hayatî bir önem taşımasaydı ne bu kitabı, ne de herhangi başka bir şeyi yazardım. Uyduruk ifade ve ibareler içinde boğulmuş insancıkların “çağına tanıklık etmek” faaliyetine yüksek bir değer atfettiğine “tanık oldum”. Onların her birini birer insancık görmem hepsinin işin doğrusuna yanaşmaktan imtina etmesi, doğrudan ölümden korkar gibi korkmalarıdır. İşin doğrusu Allah’ın birliğine şehadetle onun yolunda şahadetin birbirinden ayrılmayacağıdır. Ben solcu görünerek Türkiye’nin sosyalist bir idareye kavuşmasına engel olanları gördüm. Hiçbir şekilde onların arasında değildim. Onlardan biri değildim. Müslüman görünerek Türkiye’nin İslâmî bir idareye kavuşmasını engellemiş olan ve halen Türkiye Cumhuriyeti’nin haritadan silinmesi yolunda yelken-kürek telaş içinde olanlar ise beni aralarına almadı. İstemiş olsam dahi onlardan hiçbiriyle tesanüte varan anlaşma mahalli paylaşamadım. Ömrümün sona ermesine çok zaman kalmadı. Çocukluğumdan beri her vesileyle koşa koşa ve büyük bir hevesle kavil mahalline varıyorum. Şimdiye kadar orada kimseyle karşılaşamadım. Randevu gerçek; ama faydasız.
"Ahmet Mithat Efendi (1844-1912), yazı hayatına Bağdat'da başlar. Burada tanıştığı iki kişi ona çok tesir eder. Bunlardan ilki batı kültürüne açılmasını sağlayan ressm müzeci Osman Hamdi Bey, diğeri doğu kültürü için aynı açılmayı sağlayan İranlı Can Muattar adındaki zattır.
İstanbul'a dönüşünde tamamen yazı hayatına kendini adayarak tahtakale'de oturduğu evin alt katında kurduğu matbaada tüm aile fertlerini çalıştırarak kendi eserlerinin baskısını yapar...
1872'de İbret2i idare etmeye başlar. Namık Kemal ile tanışır. Namık Kemal ile Rodos'a sürgüne gönderilenler arasında o da vardır. Felatun Bey ve Rakım Efendi'yi dört senelik Rodos sürgünü sırasında yazar."
"0. Devlet Üzerine   
2. Hakikatin Anlamı Pragmatizm'in Devamı  
3. Yasalar Üzerine 
4. Euthyphron (Dindarlık Üzerine) - Kriton (Görev Üzerine)    
5. Yeni Atlantis       
6. Metafizik Üzerine Düşünceler      
7. Yöntem Üzerine Konuşma            
8. Prens     
9. Güneş Ülkesi      
10. Uygarlığın Huzursuzluğu"
Güçlü bir dramatik yapı, çok kişili doğal bir diyalog akışı, zehir zıkkım politik eleştiriden toplum sorunlarının kökenine inen bir dram anlayışı... Nazım Hikmet, şairliğine eş bir oyun yazarı olduğunu da gözler önüne seriyor... "Nazım Hikmet Külliyatı"nda...

"Tarihî Fıkralardan Seçmeler kitabı, Batı ve Doğu dünyasına ait geçmişte anlatılan 1042 adet fıkradan oluşmaktadır." Bilgin, efendi, uşak, öğretmen, öğrenci, terzi, çulha, berber, manav, fırıncı, bakkal, asker, yiğitlik, yeniçeri, doktor, hasta, köylü, abdal, ahmak, deli, hasis, geveze, yağcı, mübalağacı, dalkavuk, kumarbaz, hırsız, dolandırıcı, eşkıya, sarhoş, papaz, Solomon, Karakuş, Bektaşi, Bekri Mustafa gibi tarihî karakterleri ve toplumdaki meslek gruplarını kapsamaktadır. Ayrıca Türk, Acem, Yunan, Fransız, İngiliz, Amerikalı, Rus gibi birçok millete ait fıkraları da ihtiva etmektedir. Bu zengin eser, eski Türkçe birçok kitap okunarak çevrilmiş ve okuyucuların ve araştırmacıların istifadesine sunulmuştur.
"Bir Ada Hikayesi dörtlüsü, savaşlardan, kırımlardan, sürgünlerden arta kalan insanların, Yunanistan'a gönderilen Rumların boşalttığı bir adada yeni bir yaşam kurma çabalarını konu alır. Umut romanın baş kahramanıdır.

Lozan'da alınan mübadele kararıyla, Rumlar Yunanistan'a gönderilmiş ve savaşlarda yerini yurdunu yitirmiş insanların Ege'deki bu adaya yerleştirilmelerine karar verilmiştir. Adanın kaderi Poyraz Musa'nın gelişiyle değişir. Adaya sığınan çeşitli kökenlerden insanlar, Poyraz Musa'nın desteğiyle yaşadıkları bütün acılara karşın mutlu ayakta tutarak yeni bir yaşamın filizlerini yeşertirler."
"Fırtına mevsimi kapıda…
 
Ciri’nin koruyucusu olmadan önce Rivyalı Geralt efsanevi bir kılıç ustasıdır. Görevi sıradan insanları büyüyle yaratılmış canavarlardan korumak ve doğaüstü varlıkları öldürmek olan bir witcher ve mutanttır o. Bunun için büyülü işaretler, iksirler ve her witcher’ın gururla taşıdığı çelik ve gümüş kılıçlarını kullanır. Ancak kılıçlarını kaybetmesi onu karanlık bir bilinmezlikle karşı karşıya bırakacaktır. 
 
Andrzej Sapkowski, Geralt’ın yeniden dövüştüğü, yollara düştüğü ve kalbini açtığı bu bağımsız macerayla büyüleyici The Witcher dünyasına geri dönüyor. Dandelion her zamanki gibi şarkılar söyleyerek beladan belaya koşuyor, büyücüler entrikalar çevirmeye devam ediyor ve dünyanın üstünde kara bulutlar toplanmaya başlıyor.
 
 
“Bu kitabı gerçekten, gerçekten çok beğendim... Sapkowski’nin dünyasındaki hiçbir karakter siyah-beyaz değil. Geralt ve canavarlar dâhil herkes grinin bir tonu.”"
"“Gidiyorlar, ağıt yakalım arkalarından. Çünkü gitmek var, dönmek yok.
Bağırlarına basmışlar çocuklarını ve dişlerini sıka­rak. Yağmura, kara, dipçiklere ve saat kulelerine aldırmayarak. Tel örgüleri yarıp duvara tırmana­rak. Bozbulanık, coşkun bir nehrin kederli köpüğü gibi. Aniden havalanan sığırcık sürüsü gibi… O kadar kalabalık ve kocamanlar ki kimse görmüyor onları. Bakıyorlar ama görmüyorlar. Ne televizyonlar ne uydular ne çocuk mamaları ne don ne gömlek. Onlar o çocuğun peşindeler, hani güzel fotoğraf. Denizin kustuğu cesetler ve defileler. Akıl yetirmeyin buna. Aklınıza tüküreyim nerde aklınız? Aklınız yok. Zaten siz de yoksunuz, ama paranız varmış.
Görmeye geldik.
O çocuğu oraya gömmeye geldik.
Diyeceğimizi dedik, bizi uğraştırmayın. Korku dağları bekliyor galiba, korkudan kurtulmak için, savaş kartalları sürekli o korkuyu bombalıyor. Ya gelirlerse diye gördüğünüz karabasanlar. Ve rüyalarınızı delik deşik eden tornavidalar. Onlar, o sırtında kırbaç şaklattığınız köleler, o kan, o asırlarca içtiğiniz kan. Boğulacağız, durdurun şu koşuyu. Durdurun yoksa dengemiz bozulacak, bir karadelik bizi yutacak. Boşuna, zulmün âbad olduğu nerde görülmüş? O koşu sonsuzluğa yönelmiş, bir gün yakanıza yapışacak. Fırtınayı kucaklayacak.
Uzaklardan, dağlardan, vadilerden gelen sesi dinleyin.
Dinleyin yankısı her yanı tutmuş.
Yaklaşıyor fukaranın ve onurun marşı.
Bombalara karşı durmaya geldik.
Zincirleri hepten kırmaya geldik.
O yüzsüz yüzünüzü görmeye geldik.
Asırların hesabını sormaya geldik,
Sormaya geldik!”"
"Filler Sultanı'nda bir halk masalından yola çıkılarak güç ve haklılık arasındaki ilişki ele alınır. Filler Sultanı gücüne güvenerek karıncalara savaş açar. Haklı ya da hakız olmak onun için önmeli değildir. Gücünü kendinden milyonlarca kez küçük karıncalar üzerinde denemektir niyeti. Ancak karıncalar birleşir ve haksızlığa boyun eğmeden filler sultanlığını devirirler.

""Eğer insan soyunun bu en zaliminin simgesini, benzerini hayvanlar arasında arayacak olsaydım, belki timsahları bulurdum, boa yılanlarını bulurdum. Yok yok, sanmıyorum ki yeryüzünde bu zalimeri simgeleyecek korkunçlukta bir hayvan türü bulabilelim..."""
"Kenarında lokumu, nakışlı fincanı, baştan çıkaran kokusu, 40 yıllık hatırı taşıyan lezzetiyle bizi tarif eden en doğru semboldü o...
O; dostluktu, komşuluktu, paylaşmaktı, medenilikti…
Zaman geçti… Biz değiştik…
Kalabalık kentlerde, yüksek apartmanlarda yaşamayı seçtik…
Yalnızlaştık...
Medeni şehirlilerden, uygar kentlilere dönüşürken; bizliğimiz benliğe doğru yürüdü.
Bu kitabın sayfalarında, fincanlarımızda kahve olan dönemler var…
Bu kitabın sayfalarında, bugün var…
Bu kitabın sayfalarında, Prof. Dr. Sadettin Ökten’in bilge yaklaşımıyla geniş bir medeniyet sohbeti var.
Kahvenizi unutmayın!"
Firavun İmanı'nda Tarık Buğra, Kurtuluş Savaşı ve Cumhuriyet'in kuruluşu sorunsalını bu kez Sakarya Savaşı arefesi ve hemen ertesi dönem bağlamında romanlaştırıyor. Kahramanları yine "sıradan" halk veya dönemin ikinci, üçüncü plandaki kişilerin temsil eden tipler. Roman Mustafa Kemal'in tartışılmaz liderliği etrafında şekillenen Cumhuriyet'in kurucu kadrosu ve onun iradesine karşı, bizzat Kuvayi Milliye hareketi içinden şekillenmekte olan milli-muhafazakar hoşnutsuzluk, tepki ve muhalefetin şekillenişini konu alıyor. Bu tepki ve muhalefetin sonraki yıllarda Mustafa Kemal'i ve onun "devrimlerini" doğrudan karşısına almak yerine bunu bir anti-komünizm edebiyatı içine yerleştirilmiş imalarla ifade eden bir politik söylem tutturduğu bilinir. Bu bakımdan Firavun İmanı'nda milli-muhafazakar tepki ve muhalefetin 1920'lerin Sovyetçi ve komünist sıfatla tiplerine yönelik ve onların üzerinden ifade ediliyor olması, Cumhuriyet'in daha sonraki yıllarını haber veriyor.




Doğaüstü olaylara ilgi duyan Doktor Frankenstein’ın elektriğe ilgisi vardır. Bu alana dair okumalara ve çalışmalara üniversitede de devam eder. Profesör Waldman ile tanışmasıyla bir insan oluşturmaya dair çalışmalar yapmaya başlar. Frankenstein, uzun deneyler sonucu kendisinin bile inanamayacağı bir canavar ortaya çıkarır. Fakat bu canavardan o kadar korkar ki onu terk eder. Canavar, dışarı çıkar ve yeni hayatına alışmaya çalışır. En sonunda Canavar, Doktor Frankenstein’ı bulup onu böyle çirkin yaptığı ve terk edip gittiği için ondan intikam almaya karar verir. Peki Doktor Frankenstein şimdi ne yapacaktır?

"Menteş, romanlarındaki etkileyici anlatımda, gençlik yılların boyunca şiire emek vermesinin payı olduğunu söylüyor.
Daha önce 12 kez basılan kitapta, ünlü çizer Murat Yılmaz’ın da yeni desenlerine yer verildi.
Menteş’in şiirlerinde biçimsel yenilik arayışları göze çarpıyor.
Dize estetiği ve şiir bütünlüğü aynı anda gözetiliyor.
Kaan Boşnak tarafından bestelenen ve büyük ilgi uyandıran Şeyhim Işınla Beni adlı şiir de bu yeni baskıda okurla buluşuyor.
Şiir okurunun benimsediği bir eser olan Garanti Karantina’nın yayımlanışından 10 yıl sonra, küresel karantina günlerinde apayrı bir anlama kavuştuğu da gerçek."
Allah'tan almış olduğu dini tebliğ etmek, kapalılıkları açıklamak, dinî hükümlerin nasıl yaşanacağını fiilî olarak göstermek ve hüküm olmayan konularda sorunları çözmek için hüküm koymakla yetkili olan Hz. Peygamber'i “kendi öz oğullarından bile iyi tanımakla” görevli olan insanlar, O'nu İslâm'ın temel kaynaklarından öğrenmek zorundadırlar. Bu zorunluluğu hissederek biz de bu çalışmamızda Hz. Muhammed'i, Kur'an-ı Kerim, hadis ve hadis ilminin rivayet usulünü / metodunu kullanan İslâm tarihi kaynaklarından tanıtmayı uygun bulduk. Amacımız bir siyer çalışmasından çok, insanın en önemli güvenlik alanı olan iman konusuyla ilgili Hz. Muhammed'in emirlerini, Hz. Peygamber'in ahlaki özelliklerini ayetler ve hadislerle ele alıp peygamberlik görevini yerine getirmedeki işlevsel alanıyla ilgili bilgiler vermektir. Resulullah'ı tanımaya çalışırken anladıklarımızı Müslümanlarla paylaşmaktır.


"Sabahattin Kudret Aksal (1920-1993), şairliği ve oyun yazarlığı yanında, çağdaş öykücülüğümüzün belki az yazmış, ama her yazdığında belli bir dil ve biçem kalitesini titizlikle korumayı bilmiş, alçakgönüllü ustası.
Ustalığı, öykülerinin önemli ödüller almasıyla da belgelenmiş durumda: Gazoz Ağacı ile 1955 Sait Faik Hikâye Armağanı'nı, Yaralı Hayvan ile 1957 Türk Dil Kurumu Sanat Armağanı'nı alan Aksal, 1985 yılında da ""Vav'lar"" adlı öyküsüyle ENKA ödülünü kazandı.

Dr. Arif Yılmaz'ın, yeni bulduğu kitaplaşmamış öyküleri ekleyip bütün yayımları karşılaştırarak hazırladığı notlarla zenginleştirdiği bu eleştirel basımda, Aksal'ın, 20 Haziran 1940'ta Servetifünun'da çıkan ilk öyküsü ""Semtin Kahvesi""nden son yazdığına kadar, öykü alanındaki bütün verimi yer alıyor"
"Mademki insanı anlatıyoruz, öyle ise Onun mutluluğu için yazacağız; bu da, çirkinde bile var olabilen güzelliği aramak uğruna nice bir ömrü harcamak demek olacaktır. San'at adamının çok zor olan görevi de zaten burada başlar. Hayat ile ömür arasındaki bağların oluşturduğu hem birbirinden ayrı hem içiçelemiş bir hürriyet bizim aradığımız mutluluğu meydana getirebilir mi?
Bu soru, bize, insanın dünü, bugünü, yarını ile birlikte ölüm sonrası dünyasını da bir arada düşünmek mecburiyetini yüklüyor. İyinin, doğrunun ve güzelin uğrunda umutlanmış bir ömür, hayatı ve sonrasını gözardı edemez. O vakit de Bütün'lük ve Bir'lik söz konusu edilecektir."
İnsanın kendisi hakında yazı yazması mes'uliyetli bir iştir. Çünkü nefsin, insanı kendisi hakkındaki gerçeklerin dışına itekleyen ve kendi hasletlerini abartmaya meylettiren bir gücü vardır. Bu bakımdan bir kimsenin hatıratında objektif olabilmesi çok zordur...
"ÇOCUĞUNUZ BİR KEZ ÇOCUKLUK YAŞAYACAK;
BU DÖNEMİ ONUNLA DOYA DOYA YAŞAYIN.
Bir anne, bana yolladığı mektupta şöyle diyor; “Çok yorgun ve sorumlulukların altında ezilmiş hissediyorum. Annem kendi dönemlerinde böyle bir yılgınlık hissetmediklerini, bu kadar sabırsız ve öfkeli olmadıklarını, bizi seyrederken bile yorulduğunu söylüyor.”
Bir başkası da şöyle yazmış; “Otuz yaşında yaklaşık 4,5 ay sonra baba olacak bir baba adayıyım. Bugüne kadar geçen süre içinde baba olacağım düşüncesi üzerinde çok durmadığım için birçok şeyin farkında değildim. Ancak bugün bu düşünce üzerinde ilk adımımı attım ve daha ilk adımımda büyük bir eksik ile yola çıktığımı fark ettim. Bu sanki kutuplara keşfe giden kâşifin yanında soğuktan koruyucu kıyafetlerini almaması gibi bir hisse benziyor.”
Yetişen her yeni kuşakla birlikte, onları yetiştiren anne ve babalardan da beklentiler artıyor. Toplumun gelişmesi için öncelikle ailede demokratik bir yapı kurulması şart. Bunun yolu da anne ve babaların geçmişten gelen korku kültürü kalıplarından kurtulmaları ve onur eşitliğine inanan sağlıklı gelişmiş bireyler yetiştirmeleri…
Geliştiren Anne-Baba olmak için kendinizi ve çocuğunuzu tanımanız, beklentilerinizi, niyetinizi keşfetmeniz; değerlerinizi ve aile ilişkinizi sağlıklı tutmanız önemli. Bilen, anlayan, seven gözlerle yaşama bakmak kendi elinizde…
Güler yüzlü, sakin, güvenen, hayata, ailesine şükür duygusu içinde bakan bir anne, bir baba olmak çocuklarınıza verebileceğiniz en büyük armağandır. Çocuklar böyle bir armağanı hak ediyorlar."
"Bendeki asıl değişimin Cemil Kavukçu ile birlikte olduğunu söylemem gerekir. Cemil Kavukçu'yu önceden de biliyordum bilmesine ama Uzak Noktalara Doğru bambaşka etkilerle gelmişti. İşte, demiştim, geçen kuşakların usta öykücüleriyle aynı düzeyde alınabilecek bir öykücü; bizim kuşağımızdan, hiçbir desteğe gereksinim duymadan kısa sürede adını okura duyurabilecek. O günden beri bütün yazdıklarını okuyorum. Ondaki sıradan dünyaların çarpıcılığı, öykü dilinde yakaladığı apayrı, ayrıksı dilin biricikliği, hiç anlatılmamış insanları el değmemiş ayrıntılarla kurmaca kişilere dönüştürme becerisi, ergenlik döneminin yazılmamış öyküleri, Cemil Kavukçu'yu edebiyatımızın gündemine ciddi bir biçimde getirdi.'
Semih Gümüş"
"""Seslerin Sırrı"" içlerindeki yeteneklerini keşfeden yedi çocuğun macerasını anlatıyor.
Tatile çıkmış bir grup çocuğun tatil mekânı olan Fırtınalı sular altında kalacaktır. Çocuklara bu tehlike ile ilgili sırlarla dolu bir işaret gelir ve hayretler içinde kalan çocuklar kendilerini bir macera içinde bulurlar. Fırtınalı'yı kurtarmak için geçen yıl sular altında kalan Derinyar'a gitmeleri gerekmektedir. Fırtınalı'yı ancak, Derinyar'dan edindikleri bilgiler ve araçlarla kurtarabileceklerdir. Bunun için önce sırları çözmeleri ve birlikte kararlar vererek eyleme geçmeleri gerekmektedir.
Sır noktasında: Doğanın keşfi, karar ve eylem noktalarında ise birbirleriyle iletişimleri ön plana çıkar.
Seslerin Sırrı; hepsini birleştirerek, ""kalbinin sesini dinleyen kişinin"" önce kendisini tanıyacağını, sonrada çevresiyle kuracağı iletişimin yollarına dikkat çekerek; yüzyıllardır yazılı ve sözlü kültürün ana temalarından biri olan bu iletişimi, Anadolu anonim kültürünün çağdaş bir dille harmanlamasıyla aktarıyor.

2. Seslerin Sırrı- Müzik CD'si

""Seslerin Sırrı"": Ülkemizde, besteci ve ud sanatçısı Sayın Yurdal TOKCAN tarafından çocuklar için bestelenmiş ve Klasik Türk Müziği sazlarıyla seslendirilmiş ilk enstrümantal çocuk müziği albümüdür.

Neden Klasik Türk Müziği?

Dünya müzikleri temelde bir oktav içerisinde 12 ses kullanırken, Klasik Türk Müziğinde ise yazılabilen ses sayısı 24
olmakla birlikte uygulamada bu sayı daha da artmaktadır. Bu fark Klasik Türk Müziğinin doğadaki sesleri çalgılara birebir aktarmasına olanak tanır. Klasik Türk Müziği Sanatı bu özelliğiyle dünyada, doğada duyduğumuz seslerle müzik yapan en yetkin müzik türü olduğu gibi, adeta doğaya öykünmüş anlatım olanakları, estetiği ve ritmik ahengiyle çocukları sevgiyle kucaklayan bir düş bahçesi gibidir. ""Müzik yer ve gök arasındaki uyumdur""

3. Seslerin Sırrı- KIRMIZI MIZRAP
Seslerin Sırrı; Çocuklar için özenle resmedilmiş görselleri, sevgiyle seslendirilmiş müzikleri, kahramanlar ve müzikle empati kurmalarına yardımcı olacak, ""Kırmızı Mızrap""la da okuyucusunu kendi iç dünyasında bir yolculuğa çıkaracaktır."
Genç Werther’in Acıları, Goethe’nin mektup-roman tarzında kaleme aldığı ilk romanı. Şehrin kalabalığından bunalmış, dingin bir yaşamla yetinmeyi arzulayan bir genç adam Werther. Taşındığı küçük kasabada tam da özlemini çektiği mutluluğa eriştiğini düşünürken, dostu Wilhelm’e yazdığı mektuplarına acı kelimeler damlamaya başlar. Umutsuz bir aşka kapılan Werther, her geçen gün daha fazla acı çekmeye başlar. Genç Werther’in Acıları, yazıldığı ilk günden bu yana dünya edebiyatının en çok okunan eserlerinden biri olmuş ve milyonlarca okurun kalbinde müstesna bir yer edinmiştir. Almanca aslından Türkçeye çevrilen kitap, aşk acısı denince hâlâ akla gelen ilk roman olma özelliğini koruyor.
Fransa'da talebeliğim zamanında, Fransız bir arkadaşımla beraber, bir yaz tatili geçirmek üzere yer ararken, Alplerin Isere nehri eteklerineki çam ormanları içine gömülmüş, Revel adlı bir köye düştük. Burası altıyüz metre kadar yükseklikte gayet sakin ve kenar bir yerdi. Pek hoşlandık ve bir pansiyon aradık. Mösyö Girard ismindeki Revel papazının evini gösterdiler. Kapıyı çaldık. Boynunda hamali (muska), şişmanca ve yaşlı bir kadın kapıyı açarak ne istediğimzi sordu. Talebeyiz, Paris'ten geliyoruz, bur müddet pansiyonda kalmak istiyoruz dedik...
Özellikle yetmişli yıllarımıza kirli bir hava gibi yayılan anarşinin otopsisidir. Boşa giden gençliklerin hikâyesi memleket olarak içine düşürüldüğümüz kaosla paralel bir şekilde ele alınmaktadır. İnsana ve toplum hayatına kurulan tuzakları açıklayan, sorumluluklarımızı, görevlerimizi, hassasiyetlerimizi savsaklayan yanıltıcı demagojiler teşhir edilmektedir. Silkinip uyanması gerekenlerin, kişiliğini bulmak isteyenlerin mutlaka okuması gereken bir eserdir. Tarık Buğra, "Gençliğim Eyvah için "en önemli eserim demiştir.
Özellikle yetmişli yıllarımıza kirli bir hava gibi yayılan anarşinin otopsisidir. Boşa giden gençliklerin hikâyesi memleket olarak içine düşürüldüğümüz kaosla paralel bir şekilde ele alınmaktadır. İnsana ve toplum hayatına kurulan tuzakları açıklayan, sorumluluklarımızı, görevlerimizi, hassasiyetlerimizi savsaklayan yanıltıcı demagojiler teşhir edilmektedir. Silkinip uyanması gerekenlerin, kişiliğini bulmak isteyenlerin mutlaka okuması gereken bir eserdir. Tarık Buğra, "Gençliğim Eyvah için "en önemli eserim demiştir.
"Türk edebiyatının tanınmış ve kıymetli yazarlarından Tarık Buğra sadece romanlarıyla öne çıkmış bir isim değildir. O, kalemini gerek hikâye gerek tiyatro ve senaryo gerekse fıkra ve deneme çalışmaları için de usta bir şekilde kullanmıştır.
 
Fıkralarından derlenen Gençlik Türküsü isimli bu kitap da onun, çoğunluğu Yeni İstanbul’dan alınan yazıların bir araya getirilmesiyle ortaya çıkmıştır. İlk kez Milliyetçiler Derneği Neşriyat tarafından 1964’te yayımlanan kitap, Buğra’nın kaleminin kıvraklığını ve diğer türlerde olduğu gibi, fıkra-deneme türündeki ustalığını da okuyucuya göstermektedir."
"Ne mutlu olmak için ne de hayatını değiştirmek için asla geç kalmış sayılmazsın!
Bugünü, tam da bugünü hayatının en iyi günü yapabilmek senin elinde; nefes alıyorsun, yaşıyorsun, dert sıkıntı geldi diye ölmüş sayılmazsın!
Başarısızlıktan asla korkma, gelecek sene şu an olduğun yerde kalmış olmaktan KORK!
Dünü unut, bitti, geçti, gitti; elinde bugün var, kıymetini bil ve hiçbir şeyi yarına bırakma!
“Yarına bırakma, bakarsın yarın olur da sen olmazsın!”
Unutma, yaşanmış bir an yaşanmamış bir hayalden daha güzeldir!
Zamanı geldi, bugün o gün!
Kadın mısın, erkek misin, çocuk musun umurumda değil!
Kalk ve silkelen.
Ertelemekten vazgeç, cesaretlen.
Hayat ertelenecek kadar uzun değil dostum, bugününü sahiplen!"
"YAŞAMINDA KENDİSİ OLARAK VAR OLAMAMIŞ BİRİ
DUYGU, DÜŞÜNCE VE DAVRANIŞLARIYLA YAŞAMI ÖZGÜRCE KUCAKLAYABİLİR Mİ?

“Dünya bazen kapkaranlık gözükür, insan kendini yapayalnız ve değersiz görür, bu duygular da yaşamın bir parçası. Bence sizin, sizi anlayacak biriyle konuşmaya ihtiyacınız var.”
Bu kitap, gençlik yıllarımı temsil eden üniversite öğrencisi Timur ile yaşlılık yıllarımı temsil eden emekli psikoloji profesörü Yakup Bey arasında geçen sohbetlerden oluşuyor.
Sevdiği kızın kendisini önemsemediğini fark etmeyen Timur ona evlilik teklif eder. Sosyoekonomik düzeyi yüksek Nesrin kibarca, “Sen ben denk değiliz,” mesajını verir. Tesadüfen Timur’la karşılaşan Yakup Bey gencin yüzünden hüznünü ve yalnızlığını anlar ve ona isterse Sahaflar Çarşısı’ndaki kitapçı dükkânına gelebileceğini söyler.
Buluşmaya ve sohbet etmeye başlarlar. Bu sohbet içinde Timur kendi anlam verme sistemini, değerler sistemini, ezikliğinin kaynağını, toplumla, yaşamla ilişkisinin temellerini keşfetmeye başlayacaktır. O karşılaşmadan sonra Yakup Bey’le yaptığı sohbetlerde, kültür robotluğundan şahsiyet olmaya giden bir özgürlük yolculuğuna çıkacaktır.
Bu kitapta, karşılıklı saygı içinde olan iki insanın; yaşamını, ilişkilerini, kendi anlam verme sistemini keşfedişi yer almaktadır.
Sevgi mi özgürlüğe, özgürlük mü sevgiye götürür? İç yalnızlığı gözlerinden okunurken sevdiğine evlenme teklif eden, gerçek sevgiyi, gerçek aşkı sorgulayan üniversiteli bir gencin biz bilinci içinde adım adım ’e varışının öyküsü."

O gün dikkatimizi başka bir şey daha çekti. Anne kuş zaruri ihtiyacını giderme zamanı gelince eşini beklemedi. Yuvada yavrusunu bırakıp uçup gitti. Yavru kuşun düşündüğümüz kadar küçük olmadığını yalnız kalınca gördük. Uslu uslu annesini bekledi. Yaramazlık edip aşağılara düşmek bir tarafa, ayağa bile kalkmadı. Balkona sandalye koyup geriden inceledim. Çirkin, kısa tüylü bir şeydi. Yine de kuşa benziyordu. Tatlıydı, sevimliydi. Gözlerime korkuyla bakıyordu. Kıpırdamıyordu. Yaklaşsam, dokunmaya kalkışsam, haline bakmadan kendisinin de bir kuş olduğunu hatırlayıp yuvadan atlayabilirdi.
"Germinal, işçi sınıfı mücadelesini destanlaştıran bir başyapıttır. Romanda, maden ocaklarındaki ağır ve tehlikeli çalışma koşulları, maden işçilerinin yoksulluğu, iç dünyaları, sevgileri ve mücadeleleri üstün bir anlatımla tasvir edilir. Zola’nın uzun süreli gözlemlere dayanarak ince ince ördüğü bu ölümsüz eser, tarih sahnesinde etkin bir özne olarak kendini duyuran proletaryayı, roman kahramanı olarak yeniden canlandırır.

Acımasız sömürüyü, adaletsizliği, işçilerin yarattıkları değerden neden hiç pay alamadıkları gerçeğini, okurun suratına bir tokat gibi çarpar. Yazıldığı günden bugüne dünya çapında yüzden fazla ülkede yayınlanan ve sinemaya da uyarlanan romanda anlatılan, 2014 Mayıs’ında Soma’da yaşanan büyük facianın da gösterdiği gibi, tarihin acı bir sayfası değildir sadece, işçi sınıfının güncel hikâyesidir.

1860’larda, Fransa’nın kuzeyinde, sıradan bir gecede, genç ve işsiz bir adam olan Étienne, Montsou’ya yürümektedir. Burası, sömürüye, yoksulluğa ve ölüme terk edilmiş bir madenci kasabasıdır. Étienne, kasabanın geçim kaynağı olan maden ocağına inecektir. Ancak sermaye sahiplerinin giderek ağırlaştırdığı çalışma şartları, tüm kasaba halkını özgürlük ve ekmek için karşı konulamaz bir mücadeleye sürükleyecektir.
Eseri, Germinal’in Türkçedeki ilk ve yetkin çevirisiyle sunuyoruz."
"Batı medeniyetleri topluluğu asıl kaynağını M.Ö Beşinci yahut Dördüncü binin Mesopotamyasının verimli topraklarında,ilk medeniyet merkezi kurup kendilerine yurd yapmış olan Sümerlilerin ülkesinde bulmuştur.Konar-göçerlikten, yerleşerek tarımla,zanatla uğraşan,üreten,ticaret yapan bu insanların toplum yapısı karmaşıklaşırken,bölgedeki bu filizlenen tutum yepyeni bir dönem olarak tarihe damgasının basmıştır.
Sümerlilerin en önemli edebi başarısı Gılgamış Destanı,benzerleri gibi ilkin sözlü gelenek halinde iken,Üçüncü binde yazının bulunmasıyla da tarihin en eski yazılı edebiyat başarısı olduğunun izlerini, bize ilk kez, Asurbanipal'ın kütüphanesinin öreninden 1875de çıkarılan levhalarla göstermiştir."
"Batı medeniyetleri topluluğu asıl kaynağını M.Ö Beşinci yahut Dördüncü binin Mesopotamyasının verimli topraklarında,ilk medeniyet merkezi kurup kendilerine yurd yapmış olan Sümerlilerin ülkesinde bulmuştur.Konar-göçerlikten, yerleşerek tarımla,zanatla uğraşan,üreten,ticaret yapan bu insanların toplum yapısı karmaşıklaşırken,bölgedeki bu filizlenen tutum yepyeni bir dönem olarak tarihe damgasının basmıştır.
Sümerlilerin en önemli edebi başarısı Gılgamış Destanı,benzerleri gibi ilkin sözlü gelenek halinde iken,Üçüncü binde yazının bulunmasıyla da tarihin en eski yazılı edebiyat başarısı olduğunun izlerini, bize ilk kez, Asurbanipal'ın kütüphanesinin öreninden 1875de çıkarılan levhalarla göstermiştir."
"“Beni asıl kendi eylemlerimizin ya da başkalarının eylemlerinin doğurduğu, kimisi iyi, kimisi kötü bazı sonuçlara dair bilinçsizce hatırladığım şeyler rahatsız ediyor.
Ve her durumda, iki kişinin bulunduğu bir ortama, üçüncü bir kişinin de dahil olmasının mutlaka kayda değer sonuçları olur. Ben, bir rastlantı sonucu ya da isteyerek seçilmiş bir kişinin hayatlarına girmesi yüzünden ilişkileri altüst olan ve tüm yaşam koşullarını yeniden gözden geçirmek zorunda kalan bir sürü arkadaş, kardeş, evli çift ve âşık gördüm.”


Gönül Yakınlıkları, edebiyatın hiçbir alanına yabancı kalmamış, çocukluğundan başlayarak pek çok farklı konuyla ilgilenmiş Goethe'nin ömrünün son yıllarında yazdığı ve Almanya'da uzun süre bir edebiyat şaheseri olarak elden ele dolaşmış romanıdır.

19. yüzyılın büyük ""evlilik romanları""nın başında yer alan Gönül Yakınlıkları, yazarın evlilik ve aşk üzerine yazdığı ve dört kişiyi, şaşırtıcı bir şekilde bir araya getiren, etkileyici bir romandır. Eserde insanın özgür düşünceye sahip olup olmadığı sorgulanırken ana karakterler Eduard ve Ottilie, çevrenin uyguladığı baskının korkunç sonuçlarıyla yüz yüze gelirler."
"İlk geçlik heyecanlarıyla okunan kitapların etkisini, o ilk okumanın verdiği benzersiz hazzı unutmak mümkün mü?
İletişim ve bilgi edinme imkanlarının son hızla arttığı bir çağda, gençlerimizi ve çocuklarımızı kitapların dünyasıyla buluşturmak eskisi kadar kolay olmasa gerek. Bu anlamda, Milli Eğitim Bakanlığının ilköğretim ve ortaöğretime yönelik 100 Temel Eser seçimi; öğrencilere, velilere ve öğretmenlere, kısacası kültür dünyamıza katkıda bulunacak herkese yararlı olacakniteliktedir."
"Balzac’ın “Özel Yaşamdan Sahneler” dizisi içinde yer verdiği ve 1819-1820 yıllarının Paris’inde geçen olayların anlatıldığı roman, ilk kez Revue de Paris gazetesinde yayımlanır. Balzac’ın birçok romanının mekânı Paris, katlanılması zor acıları daha da ağırlaştıran bir arka plandır.
Goriot Baba’da, kızları için yaşayan bir babanın dramını ve kendileri için varını yoğunu ortaya koyan yoksul babalarını ölüme terk eden hayırsız kızlarının yürek parçalayan savruluşlarını okuruz. Acı dolu zamanlar yaşayan Goriot Baba’ya, başta, hırslarını hayata geçirebilme mücadelesi veren köy çocuğu Rastignac olmak üzere pek çok karakter eşlik eder. Ancak yazarın diğer romanlarında olduğu gibi, bu romanda yer alan tüm çehrelerin de birer maske olduğu Balzac eleştirmenlerince hep söylenir. 
“Yaşamımın bütün olayları yapıtlarımdadır,” diyen bilge Balzac’ın İnsanlık Komedyası’nın önemli parçası Goriot Baba, yazıldığı günden bu yana dünya edebiyatının ölümsüz klasiklerinden biri olmayı sürdürüyor."

"Kazak edebiyatının önde gelen isimlerinden İlyas Esenberlin tarihi romanlarıyla bir halkın kaderini değiştiren dünyadaki ender yazarlardandır. Onun yıllar süren araştırmalar sonunda kaleme aldığı ve kimsenin tarihi gerçekleri yazmaya cesaret edemediği bir dönemde yayınladığı Kazak Hanlığı’nı anlatan “Kazak Hanlığı (Göçebeler)” isimli üç ciltlik romanı Kazakların milli benliğini muhafazasında kilit rol oynadı.
Üçlemenin “Elmas Kılıç” adını taşıyan birinci kitabı Kazak Hanlığı’nı kuran Janibek ve Kerey hanları, “Ölüm Kalım Mücadelesi” adlı ikinci kitabı hanlığı dağılma sürecinden kurtararak tüm Kazakları bir bayrak altında toplamayı başaran Abılay Han’ı ve “Gazap” adını taşıyan üçüncü kitabı ise ülkesinin Çarlık Rusya’nın boyunduruğu altına girmesine isyan edip bağımsızlık mücadelesine girişen Sultan Kenesarı Kasımoğlu’nu konu etmektedir. Bunlar, hem roman tekniği, hem de tarihle örtüşme açısından büyük bir sorumluluk ve yetkinlikle yazıldı. Yıllar geçse de eserin değerini kaybetmemesinin sebebi de budur."
"Kazak edebiyatının önde gelen isimlerinden İlyas Esenberlin tarihi romanlarıyla bir halkın kaderini değiştiren dünyadaki ender yazarlardandır. Onun yıllar süren araştırmalar sonunda kaleme aldığı ve kimsenin tarihi gerçekleri yazmaya cesaret edemediği bir dönemde yayınladığı Kazak Hanlığı’nı anlatan “Kazak Hanlığı (Göçebeler)” isimli üç ciltlik romanı Kazakların milli benliğini muhafazasında kilit rol oynadı.
Üçlemenin “Elmas Kılıç” adını taşıyan birinci kitabı Kazak Hanlığı’nı kuran Janibek ve Kerey hanları, “Ölüm Kalım Mücadelesi” adlı ikinci kitabı hanlığı dağılma sürecinden kurtararak tüm Kazakları bir bayrak altında toplamayı başaran Abılay Han’ı ve “Gazap” adını taşıyan üçüncü kitabı ise ülkesinin Çarlık Rusya’nın boyunduruğu altına girmesine isyan edip bağımsızlık mücadelesine girişen Sultan Kenesarı Kasımoğlu’nu konu etmektedir. Bunlar, hem roman tekniği, hem de tarihle örtüşme açısından büyük bir sorumluluk ve yetkinlikle yazıldı. Yıllar geçse de eserin değerini kaybetmemesinin sebebi de budur."
"Her kültürün kendinden önce var olmuş bir başka kültürünün yatağında büyüdüğü Anadolu toprakları binlerce yıl zengin bir halk edebiyatına kaynaklık etti. Sabahattin Eyuboğlu ile Yaşar Kemal'in ortak çalışması olan Gökyüzü Mavi Kaldı bu büyük edebiyatın seçme ürünlerinden oluşuyor. Adını Yaşar Kemal'in koyduğu bu kitap, bir yandan halk edebiyatımızın zenginliğini, büyüklüğünü hangi büyük kültürlerden beslendiğini ortaya koyarken, bir yanıyla da halk edebiyatı tarihimize düşülmüş büyük bir not.

Kuş uçtu yuva kaldı
Gökyüzü mavi kaldı"

Ahmet Hikmet Müftüoğlu, önce 1920 yılında Tasvîr-i Efkâr gazetesinde tefrika edilen Gönül Hanım romanında, bir kökenlere dönüş hikâyesi anlatıyor. Roman, esir bir asker olan Mehmet Tolun Bey’in, Tatar kızı Gönül Hanım’ın yardımıyla arkadaşlarını toplayıp Türklerin ana yurdu Orhun Vadisi’ne gitmelerini konu ediniyor. Turan mefkûresini gerçekleştirmek için çıkılan seyahatte kahramanlar yol boyunca uğranılan şehirlerde, gezilen mabetlerde türlü maceralar yaşarlar. Türk edebiyatında Orta Asya’dan bahseden ilk roman özelliği taşıyan Gönül Hanım,  Göktürk Kitâbeleri hakkında da önemli bilgiler veriyor.
"Onlar; gönüllerimizin Sultânı!...
Onlar; mebedlerin ve ezellerin Efendisinin kutlu izinde, yollarımıza süzülen birer nûr huzmesi!...
Onlar; İslâm'ın ulviyetini, yüreklerimize hece hece nakşeden mâneviyat hattatları!...
Onlar; bütün zaman ve mekânı kuşatan rahmeti, şefkati, merhameti, bîhaber gönüllere sebil sebil sunan feyz pınarları!..
Onlar; zeminden semâya yükselen mâneviyat kubbemizin ilim, irfan sütunları!..
Ne mutlu, O gönül Sultanlarının âzâd kabul etmez bendelerine!..."
"Dua etmediğimiz gün var mı? Her gün ellerimizi, gönlümüzü Rabbimize açıp O’na hâlimizi arz ederiz. Ondan hayır, iyilik, güzellik isteriz. Sonsuz merhamet ve zenginlik sahibi Rabbimiz de verdikçe verir. Bizler için bir ibadet, kulluk sunumu ve hayatımızın ayrılmaz bir parçası olan dua, ibadetin özü, iliğidir.
Bu kitapta yer alan metinler, ayet ve hadisler rehberliğinde kaleme alınmış tematik dualardır."

"“Çalışmadan, yorulmadan ve üretmeden, rahat yaşamak isteyen toplumlar; evvela haysiyetlerini, sonra hürriyetlerini daha sonra da istiklal ve istikballerini kaybetmeye mahkûmdurlar.”
Mustafa Kemal ATATÜRK

“Uygarlığın gerçek ölçüsü; ne nüfus çokluğu ne de kentlerin büyüklüğü ne de üretim bolluğudur. Gerçek ölçü, ülkenin yetiştirdiği insanların niteliğidir.”
Ralph Waldo Emerson

“Akla uygun inancın temeli üreticiliktir; inancınıza göre yaşamak, üretici olarak yaşamak demektir.”
Erich Fromm"
"Onunla karşılaşırsanız gözlerinizi kapatın!
 
Dr. Suker dünyanın en iyi göz cerrahlarından biridir... aynı zamanda da bir psikopat. Gün boyunca insan gözü üzerinde en komplike ameliyatlarla uğraşmaktadır. Gece ise başka hastaları vardır: işledikleri günahları görmeleri için gözlerini açmak uğruna göz kapaklarını kestiği kadınlar... Kurbanları elinden canlı kurtulmayı başarsalar da çok geçmeden kendilerini öldürmeye çalışıyor ya da akıl hastanesine yatmak zorunda kalıyorlardır. 
Ellerinde kanıt bulunmadığı ve kurbanları konuşacak durumda olmadığı için çaresiz kalan polisin Alina Gregoriev’e başvurmaktan başka çaresi kalmamıştır. Daha önce Göz Koleksiyoncusu davasında medyumluk yetenekleriyle polise yardım eden kör bir fizyoterapist olan Alina’dan, Suker’nın yeni “hastası”nın kimliğini bulması istenmektedir. Alina pek istekli olmasa da sonunda yardımı kabul eder ve bu andan itibaren kendini bir hezeyan ve şiddet sarmalının tam ortasında bulur… 
 
 
“Soluksuz bir tempoyla yazılmış, sonu okuru fazlasıyla tatmin edecek bir gerilim romanı.”

 
“Her kitabıyla dehşeti iliklerinize dek hissettiren Sebastian Fitzek, Alman gerilim dünyasının tartışmasız bir numarası.”

 
“Okuru hayal kırıklığına uğratmayacak bir gerilim romanı. Bir kez elinize aldığınızda bir daha bırakamayacaksınız.”"
"KÜTÜK VE İNSAN

Bir hurma kütüğü vardı mescitte,
Peygamberimiz yaslanırdı ona hutbede,
İlim verir, aydınlatırdı ashabını,
Kuru kütüp de dinlerdi sessizce.

Yeni bir minber yapılınca mescide,
Kütüğü kaldırmışlardı başka bir yere.
Acı acı hıçkırarark ağlıyordu kütük,
Ashabı da dayanamadı o hali görünce.

Sevgilisinden ayrılmasının acısıydı,
Hiçbir şey teselli etmiyordu onu.
Peygamberimizin yanına getirilince sustu,
Okşanınca başı, adeta sevinçten uçtu.

Peygamberimiz buyurdu ki:
""Seni dikeyim istersen kök sal dünyaya,
İstersen cennete dikeyim meyve ve insanlara.""
Kütük bile edebiyeti seçti fani dünyada.

Ey dostlar bizler olamadık bir kütük kadar,
Kavuşmasaydı nebi'ye ağlayacaktı kıyamete kadar.
O kuru bir kütükken gerçekleri biliyor da,
Bizler insan olarak nasıl yaşıyoruz dünyada?"
"“Hiç değilse korkmuyorum yok olmaktan, var olmak kadar.”
Bakan, gören, anlayan, anlamlandıran kocaman bir göz; soran, sorgulayan, yola düşen, yoldan çıkan, yolunu kaybetse de hep geri dönen, sessizce gülümseyen ama hiç susmayan bir iç ses; ya da sadece bir iç çekiş, bir nefes, bir ömür... “Perde”nin önüne de arkasına da bakıyor Memet Baydur öykülerinde; insan denen şeyin keskin köşelerini dolanıyor; eşyanın tabiatını insanın tabiatıyla harmanlarken trajik olanla komik olanın belirsiz sınırında geziniyor.
İlk kez 1995’te yayımlanan Gözün Kahverengi Suyu’nu da içeren Bütün Öyküleri, Memet Baydur’un dergilerde kalmış ya da hiçbir yerde yayımlanmamış, bazıları tamamlanmamış öykülerini / metinlerini sunuyor okura.
“Hiç değilse korkmuyorum yok olmaktan, var olmak kadar.”
Bakan, gören, anlayan, anlamlandıran kocaman bir göz; soran, sorgulayan, yola düşen, yoldan çıkan, yolunu kaybetse de hep geri dönen, sessizce gülümseyen ama hiç susmayan bir iç ses; ya da sadece bir iç çekiş, bir nefes, bir ömür... “Perde”nin önüne de arkasına da bakıyor Memet Baydur öykülerinde; insan denen şeyin keskin köşelerini dolanıyor; eşyanın tabiatını insanın tabiatıyla harmanlarken trajik olanla komik olanın belirsiz sınırında geziniyor.
İlk kez 1995’te yayımlanan ’nu da içeren Bütün Öyküleri, Memet Baydur’un dergilerde kalmış ya da hiçbir yerde yayımlanmamış, bazıları tamamlanmamış öykülerini / metinlerini sunuyor okura.Yaşamak gramer midir, diye bir enayi soruya takmış aklını, ilişki kurmakta güçlük çekiyor. Burada önemli olan ilişkiler değil, onlar zaten var. Hangi kuş kendi yumurtasını yer, sorusunu bir kitabın sonunda kullanmaya cesaret edemiyor ve korkaklığına sevinen, sevincine alkış tutulan birisi oluyor. Sen seyret şimdi, o ki uzun ve sıkıcı bir tekrar gibi büyük şehirlerde acı fıstıklarını güneşe sermiş bir adam eskisi olarak ayakta dursun ve bizler, bütün geçmişinin yarım kalmış kalıntıları, karşısına erdem anıtları olarak dikilelim. Bunu kendine söylüyor yüksek sesle, sevgisiz ama kuşkusuz da aynı zamanda. Burada önemli olan özlemler değil, onlar zaten yok."

"Türk romanında fantastik türün ilk örneklerinden sayılan Gulyabani, 1913 yılında yayımlanır. Romanın anlatıcı kişisi Muhsine, dul kaldıktan sonra, Üsküdar’ın ıssız kırlarındaki bir çiftliğe hizmetçi olarak gitmek zorunda kalır. Ne var ki bu çiftlik cinler, periler ve bir gulyabaninin cirit attığı tekinsiz bir yerdir. Çiftliğin yaşlı hanımefendisi ve iki hizmetçi kadın, her gece kendilerini ziyaret eden bu olağanüstü varlıkların korkusuyla akıllarını yitirme noktasına gelmişlerdir. Tüm bu cin, peri ve gulyabani hikâyelerinin arkasından ise çok tanıdık tipler çıkar karşımıza: Saf insanların korkularından yararlanıp maddi kazanç sağlamaya niyetlenen kötücül insanlar.
Hüseyin Rahmi, Gulyabani’de, sözlü kültürümüzdeki korku temalarını başarılı bir şekilde modern romana aktarmanın yanında boş inançların toplum ve insan üzerindeki yıkıcı etkilerini mizahi bir dille anlatıyor. 

Gulyabani, defalarca tiyatro, radyo oyunu ve sinemaya da uyarlanarak toplumsal hafızamızdaki korku temasının âdeta simgesi hâline gelmiş ve fantastik Türk edebiyatının bir klasiği olmuştur."
"Bennet ailesinin, evlilik çağındaki beş kızlarının hayatı, Netherfield Köşkü’ne taşınan yeni kiracılar sebebiyle tamamen değişir. Genç, güzel ve zeki Elizabeth Bennet’ın tanıklık ettiği olaylar “gurur ve önyargılar”ını zamanla ortadan kaldırır.

İngiliz edebiyatının romantik kült eserlerinin sahibi Jane Austen, Gurur ve Önyargı’da zarif bir mizahla, aşkı ve erdemi konu alıyor. Aynı zamanda toplumdaki kadın imajının ve statü farklılıklarının irdelenmesi, romanı, feminist edebiyatın ilk örnekleri arasına koyuyor."
"Şiraz dendiğinde bir coğrafi yerleşke kavramından önce İran edebiyatının doruk şahsiyetlerine ev sahipliği yapmış bir kültürün mirası akla gelir. Bu mirasın en önemli iki kaynağı büyük İslam şairleri Hâfız ve Sadî’dir. İkisi de Şirazlıdır. Kabirleri Şiraz’dadır. Her sene şehri ziyarete gelen misafirlerin ilk uğrak noktalarıdır. Hâfız’ın gazelleriyle, Sadî’nin hikâyeleriyle hayatlarına yeni bir pencere açma bahtiyarlığına erişmek için yollarını Şiraz’a düşürmüşlerdir.

Sadî Şirâzî’nin eserleri arasında Gülistan ve Bostan en meşhurlarıdır. Gülistan; asırlardır okullarda, medreselerde bir ders kitabı olarak okutulmuş ve şöhretini fazlasıyla hak etmiş müstesna bir kitaptır. Ahmet Metin Şahin, merhum dayısı Şefik Can’ın arzusuyla bu büyük İslam şairinin her iki eserini de vezinleriyle Türkçeye kazandırmıştır."
"Şiraz dendiğinde bir coğrafi yerleşke kavramından önce İran edebiyatının doruk şahsiyetlerine ev sahipliği yapmış bir kültürün mirası akla gelir. Bu mirasın en önemli iki kaynağı büyük İslam şairleri Hâfız ve Sadî’dir. İkisi de Şirazlıdır. Kabirleri Şiraz’dadır. Her sene şehri ziyarete gelen misafirlerin ilk uğrak noktalarıdır. Hâfız’ın gazelleriyle, Sadî’nin hikâyeleriyle hayatlarına yeni bir pencere açma bahtiyarlığına erişmek için yollarını Şiraz’a düşürmüşlerdir.

Sadî Şirâzî’nin eserleri arasında Gülistan ve Bostan en meşhurlarıdır. Gülistan; asırlardır okullarda, medreselerde bir ders kitabı olarak okutulmuş ve şöhretini fazlasıyla hak etmiş müstesna bir kitaptır. Ahmet Metin Şahin, merhum dayısı Şefik Can’ın arzusuyla bu büyük İslam şairinin her iki eserini de vezinleriyle Türkçeye kazandırmıştır."
Bu güzel kitapta, Gulliver'in yaptığı iki düşsel gezi anlatılıyor. Gulliver, bu gezilerinin ilkini Cüceler Ülkesi Liliput'a, ikinci gezisini ise Devler Ülkesi Brobdingnag'a yapıyor. İlk gezisinde cücelerin arasında dev gibi kalan Gulliver, ikinci gezisinde bu kez devler arasında bir cüce gibi kalıyor. Serüven dolu bu iki gezide, gerek cüceler, gerekse devler arasında hem iyi, hem de kötü insanlarla karşılaşacaksınız....
"Doludizgin bir savaş...
Ümidi boğan bozgun günleri...
Geceyi aratan, zulüm ateşinin yakıldığı gündüzler...
Bunca derdin arasına sıkışan bir yürek sızısı. Kâmil'in yüreğini paramparça eden bir sevgi...
Aşk, savaş, kan, şehadetle sarmaş dolaş geçen kavga yılları...
Bu eseri, zevk ve heyecanla okurken karanlıklara hapsedilmiş, elmas hakikatlerin de farkına varacaksınız. Lirik, coşkulu, samimi bir üslupla kaleme alınmış bu romanı seveceksiniz."
Cahit Zarifoğlu büyük bir şairdir. Çocuklar için yazdığı ve "Gülücük" adını verdiği şiir kitabı çocukluk çağını anlatan en güzel şiirlerden oluşuyor. Güler yüzlü bir şairin çocuklarla oyun oynar gibi yazdığı sıcak, sımsıcak şiirlerini okudukça şiiri seveceksiniz. Çünkü Cahit Zarifoğlu çocuklara gülücüklerini sunuyor.

Sorularla 40 Konu 40 Hadis kitabı ortaokul öğrencilerimizin, Peygamberimizin güzel ahlakını ve öğütlerini öğrenme çabalarına katkı sağlamak amacıyla hazırlandı. Kitabımızda Peygamberimizin hadislerinden kırk konu başlığı seçildi. Bu hadisler kısa ve öz olarak anlatılmaya çalışıldı. Her konunun sonuna beşer soru eklenerek öğrencilerimizin okudukları metinleri daha iyi anlamaları hedeflendi. Her konunun başına ezberlemek isteyenler için o konuyla ilgili bir hadisin Arapça metni ve Türkçe anlamı eklendi. Başlıkların sonuna ise kısa dua örnekleri konuldu. Ekip çalışmasının ürünü olan kitabımızın Peygamberimizin hadislerinin doğru anlaşılmasına katkı sağlamasını diliyoruz.
Atalarımızın binlerce yıllık yolculuk serüvenleri boyunca günlük yaşamlarındaki; sevinçlerini, üzüntülerini, deyişlerini, bağrışlarını hatta çığlıklarını ilmek ilmek işleyerek kayıt altına alan bu kitap sayesinde artık Söğütlü (İlac) söz varlığı nesilden nesile aktarılarak yaşatılacaktır.


"Son dönemin önde gelen Nakşibendî meşayıhından olan Ahmed Ziyauddin Gümüşhanevî Hazretleri, ülkemizde daha ziyade Râmuzu’l-ehâdis adlı eseriyle tanınmaktadır. Letâifu’l-hikem ve’l-Mevâiz Şerh-i Garâibi’l-ehâdîs ismini verdiği elinizdeki bu eser ise seçilmiş bin iki yüz küsur hadis-i şerifin şerhini ihtiva etmektedir. Gümüşhanevî Hazretleri eserini şöyle takdim etmektedir:
“Peygamberliğin acaibi ve velâyetin inceliklerinden olan bu kitaptaki hadisleri Nübuvvet-i Muhammediyye’nin nurundan ve hadisler deryasından topladım. Bu husus kitabın ismine işaret etmektedir. Her ne kadar “acâib” kelimesi “garâib” manasına gelmekte ise de, isim böyle konuldu.
Hadislerin senetlerini hazfettim. Hadisleri alfabetik olarak sıraladım. Lafzen ve ma’nen latifelerden ibaret olarak; hadislerin sahih, zayıf, merfu, munkatı ve diğer ceşitlerini belirttim. Her hadisin sonunda, onu kimin naklettiğini söyledim. Hidayete ulaştıran sahabî ravilerini zikrettim.”"
"Rüzgar

Uçurtmamı rüzgar yırttı dostlarım
Gelin duvağından kopan bir rüzgar.
Bu rüzgar yüzünden bulutlar yarım
Bu rüzgar yüzünden bana olanlar

O ceviz dalları, o asma, o dut,
Gül gül, mektup mektup büyüyen umut..
Yangından yangına arta kalmış tut.
Muhabbet sürermiş bir rüzgar kadar."
"Bazen “gün uzar yüzyıl olur”. Bir güne kaç hatıra, kaç deneyim, kaç hikâye sığdırılabilir? Söz konusu olan uzun bir yolculuksa, sayısız... Yeri doldurulamaz bir geçmişi paylaştığı dostunun cenazesini taşıyan Yedigey’in yolculuğu, bütünüyle hayatı soruşturan bir yolculuk olacaktır elbette. Uzak hatıralardan söylencelere, acılı ölümlerden basit mutluluklara, maddi yoksulluklardan manevi zenginliklere, geçmişin özünde ve kıyılarında dolaştıran bir yolculuk…
Cengiz Aytmatov bu romanında, insanın en zayıf ve en güçlü, en özgür ve en bağımlı, en çok seven ve en kolay vazgeçen yanlarını derin ve çarpıcı bir dille anlatırken tıpkı bir madalyonun diğer yüzünü çevirir gibi içimizdeki “öteki”yi gözler önüne seriyor."
"Sevgili anne ve babalar!
 
Her bir çocuk, ailenin değeridir. Mükemmel olarak doğan bu minik canlı, zaman içinde büyüklerini sevindirecek davranışların yanı sıra üzücü hatta kahredici pek çok davranışlar da gösterebilmektedir.
 
Sanal bir dünyanın varlığını bütün şiddetiyle hissettiğimiz bu modern çağda güzel çocuk yetiştirmek maalesef hiç de kolay değil. Her geçen zaman diliminde anne-babaların çaresizlikleri artmaktadır.
 
Bugüne kadar binlerce öğrenciyi yetiştiren bir eğitimci olarak, sorunun temelinde çocuklarla geçirilen kaliteli birlikteliğin azlığının önemli bir yeri olduğunu belirtmek isterim. Bu bağlamda; “Yavrum, kitap aldım, oku!” demek yerine hep beraber kitap okumak çok daha doğru bir adım olacaktır.
 
İşte bu anlayışla, ailece okuyabileceğiniz “HİKÂYELERLE 365 GÜN” serisini hazırladık. Günlük 15-20 dakika hep beraber okumak güzel nesillerin yetişmesi için doğru bir karar olacaktır."
"Aile hukuku, devletin ve toplumun gayrimüslimlerle ilişkisi, kapitülasyonlar, ıslahat arayışları, düyun-ı umumiyye, Osmanlıcılık, İslamcılık, Türkçülük, Pozitivizm, Sosyalizm, cemiyet, fırka ve ideolojik örgütlenme kültürü, Milli Mücadele, saltanat ve hilafetin kaldırılması vb. hayati konularda, sığ televizyon tartışmaları ve kurgu dizi senaryolarından hareketle kanaat oluşturmaya çalışan “günümüz insanı” için resmî belgeleri ve ilgili eserleri “günümüz dili”yle okuma imkânı…
 
Medeniyet çınarımızın muhkem gövdesi ve gök kubbeyi baştanbaşa kaplayan güçlü dalları, onun geniş gölgesi altında yaşayanlara bütün zenginliği ve renkliliği ile sunuluyor…
 
Bir rüya daha gerçek oluyor!"

"Tarık Buğra’nın beşinci oyunu Güneş ve Arslan ilk olarak Ötüken Neşriyat tarafından 1988 yılında yayımlanmıştır. Güneş ve Arslan Tarık Buğra’nın ifadesiyle “Tarihî bir oyun değildir, belki bir masaldır; ama evvel zaman içinde yerine, gelecek zamanlar içinde diye başlanacak bir masal”dır. Ve Buğra şu sözlerle devam eder:
“Gelecek zamanlar içinde” diye başlanacak bir masaldır ki, mutlu bir dünyanın olabileceğini, yâni sevginin, barışın, bağımsızlığın, ezmek, hükmetmek, sömürmek tutkusunu yenebileceğini anlatmaya, hiç değilse düşündürtmeye yönelir."
"Matematik dersiyle aran nasıl? Sen de ‘Matematik günlük hayatımda ne işe yarayacak?’ diye soranlardan mısın? Aradığın cevap eline geldi. Elinde sıkı sıkı tuttuğun kitap sana matematiğin, yaşamının çok önemli bir parçası olduğunu gösterecek. Küme küme kümelerden pek keskin kesirlere, güler yüzlü yüzdelerden çılgın ondalıklara kadar birçok konuda kafanda ışıklar yanacak. Bu kitabı okuduktan sonra matematiğe bakışın değişecek, onunla arandaki buzlar tamamen eriyecek.
Haydi, matematiğin yaşamımıza nasıl süzülerek girdiğini göremeye başlayalım!"
Talat Koçyiğit, gazete ve dergi yazıları, ilmî makale, ansiklopedi maddesi, tercüme, tahkik, sadeleştirme ve telif ettiği çok sayıda eseri bulunmaktadır. Yetiştirdiği öğrenci ve ilim adamlarının yanı sıra, hadis ıstılahları, hadis usûlü ve hadis tarihi gibi hadis ilminin temeli sayılan konulardaki eserleri; hadis tercümeleri, meâl ve tefsir çalışması, tahkikler ve ders kitapları, imam ve hatipler için örnek hutbe ve vaaz metinleri, gençleri bilinçlendirici piyes tercümesi, radyo ve televizyon konuşmaları, akademik sahada yüksek lisans ve doktora tezi danışmanlığı ve mahkeme bilirkişiliği gibi geniş bir alanda çalışma yapmıştır. Elinizdeki bu eser, Talat Koçyiğit’in 1961-1992 yılları arasında çeşitli dergi ve gazetelerde yayımladığı günlük yazı ve makalelerini ve daha önce yayımlanmamış yazılarını kapsamaktadır.

"Cemal Süreya 1976'da, o yıl çıkacak olan ilk düzyazı kitabı Şapkam Dolu Çiçekle'nin müjdesini verdiği bir röportajında, genellikle yazarın, edebiyatçının sorunlarına eğilen bazı denemeler'ini de aynı yıl ""Homeros'un Telif Hakkı"" adıyla kitaplaştırmayı düşündüğünü söylüyordu. O kitap çıkmadı ama bu yazıların bazıları 1982'de yayımlanan Günübirlik'te yer aldı.

2000'de Şapkam Dolu Çiçekle'nin genişletilmiş basımını yayımlamıştık. Şimdi de, Günübirlik'in genişletilmiş basımı olan ""Günübirlik""ler'i sunuyoruz.

Kitabın ilk bölümünde Günübirlik'teki bütün yazılar, ikinci bölümünde ise yine 1975-76 yıllarında Politika gazetesindeki ""Günübirlik"" köşesinde çıkmış olup da ne Günübirlik'e ne de Cemal Süreya'nın başka bir kitabına alınmamış olan yazılar yer alıyor.

Çağdaş/çağcıl şiirimizin C vitamininden: kâğıda, kitaba, kalem adamlarına, onların telif hakkına, elbette Türkçeye, elbette ilk göz ağrısı şiire, ve elbette ki şiirden sonra en çok ilgilendiği alan olan ""edebiyatın yeraltı haritası"" dergiciliğe hiç de günübirlik olmayan bakışlar..."
"""... Bence, sanatçılarla, yazarlarla yapılmış konuşmaları, hatta soruşturmaları, dergi ve gazete sayfalarında bırakmamalı. Bunların hepsini toplamalı.

... Niçin önem veriyorum buna? Şundan: Sanatçıyla yapılmış bir konuşma, ileriye doğru, onun üstüne yapılmış on eleştiriden daha aydınlatıcıdır.""

Bu kitap, Cemal Süreya'nın bu dileğini gerçekleştirmeyi amaçlayan bir derleme: Şiire, hayata, cinselliğe, edebiyata, politikaya, gündelik yaşama ilişkin her şey üzerine konuştuğu söyleşileri ve çeşitli soruşturmalara verdiği yanıtları içeriyor.

""Güvercin Curnatası""na bu baskıda yeni konuşmalar ve soruşturma yanıtları eklendi."
"Üzeri küllenmemiş bir acımız: 1990 Yılı Hac Faciası.

Olay, bir bayram kuşluğunda, Mina Vadisi’ndeki Muaysım Tüneli’nde meydana gelmişti.

İbadet sırasında yaşanan bu büyük facianın tanığı olan yazar, anlamlı bir hayatı ve onun ardından gelen güzel bir sonu bu romanda ölümsüzleştirdi.

Hayat ve ölüm güzellemesi olan Güvercin Geçidi’ni severek okuyacaksınız."

Güzel Ölüm, benzersiz güzellikte bir aşk hikâyesinin gerisinde, Cumhuriyet döneminin tek savaşı olan Kıbrıs Harekâtının İstanbul'dan görünüşünü ortaya koyar. Her yaştan ve çeşitli kuşaklardan eski ve yeni İstanbullu ile İstanbul'da yaşayan yabancıların dünya görüşlerinin, hayata bakışlarının yansıtıldığı romanda, aşk duygusu yanında bize özgü bir hayatın unsurları bütün boyutlarıyla ele alınmaktadır. Aşkı ve acıyı yaşarken çağımızdaki yerini düşünen insanımızın, geçmiş, gelecek, iç ve dış dünya çıkmazları değişik bir duyarlıkta anlatılmaktadır. Güzel Ölüm romanı her çevreden okuyucunun ilgisini çekmiş ve başlı başına üniversite tezlerine konu olmuştur. Konusu kadar kişilerinin ve üslubunun farklılığı ile de dikkati çeken Güzel Ölüm, roman dili ve anlatımıyla edebiyatımızda kendine özgü bir yer edinmiştir. Her romanında farklı bir dünyayı ortaya koymaya çalışan Mustafa Miyasoğlu'nun Güzel Ölüm ile ustalığını kabul ettirdiğini görüyoruz. Bu roman aşk duygusunu bütün boyutlarıyla sergilerken, Anadolu-İstanbul, eski-yeni kültürleri ve yaşama biçimleri arasında bocalayan insanımızın dramını da derinliğine ve genişliğine ifadeye çalışmaktadır.
"Günümüz şiirinin kendine özgü önde gelen ozanlarından Turgay Fişekçi, yeni şiir kitabı Güzelle Büyü’de, yeni şiirleriyle okur karşısına çıkıyor.

Sevgi ve bağlılık temalarının yepyeni bir yaklaşımla ele alındığı şiirlerin her biri, lirik ve dramatik nitelikleriyle yeni aşk şarkıları olma özelliği taşıyor."

Tolstoy’un, üzerine uzun yıllar çalıştığı, binlerce sayfa tarihi belgeyi inceleyerek yazdığı Hacı Murat, yazarın olgunluk çağı eserleri arasında yer alıyor. Tolstoy, İmam Şamil’in sağ kolu Hacı Murat’ın hayatının gölgesinde sadakat, cesaret, aile gibi kavramlara eğiliyor. Kafkasya’da var olma mücadelesini şiirsel bir dille hafızalara kazırken abartıdan uzak kalmayı da başarıyor. Kitaptaki “deve dikeni” metaforu, coğrafyada yaşananlara odaklananların kalbine kıymık gibi batıyor: Ayrıca bu kaba, çirkin hâliyle deve dikeni, narin kır çiçeklerinden oluşan buketime hiç yakışmamıştı. Yerinde ne güzel duran çiçeği boşu boşuna mahvettiğim için üzülerek demetten çıkarıp attım.
Tolstoy’un, üzerine uzun yıllar çalıştığı, binlerce sayfa tarihi belgeyi inceleyerek yazdığı Hacı Murat, yazarın olgunluk çağı eserleri arasında yer alıyor. Tolstoy, İmam Şamil’in sağ kolu Hacı Murat’ın hayatının gölgesinde sadakat, cesaret, aile gibi kavramlara eğiliyor. Kafkasya’da var olma mücadelesini şiirsel bir dille hafızalara kazırken abartıdan uzak kalmayı da başarıyor. Kitaptaki “deve dikeni” metaforu, coğrafyada yaşananlara odaklananların kalbine kıymık gibi batıyor: Ayrıca bu kaba, çirkin hâliyle deve dikeni, narin kır çiçeklerinden oluşan buketime hiç yakışmamıştı. Yerinde ne güzel duran çiçeği boşu boşuna mahvettiğim için üzülerek demetten çıkarıp attım.
"“Gelin, Amerika Birleşik Devletleri’nde yüzyıllar önce sahneye konulan Yeni Dünya Düzeni’nin ‘tek din’ ilkesinin ete kemiğe büründürülmesi sürecinden söz edelim. Yeni Dünya Düzeni’nde mevzubahis olan ‘tek din’, Yahudilikle Hıristiyanlığın füzyonu olan Evangelizm’dir. Evangelizm’in ne olduğunu bilmezsek, Amerika Birleşik Devletleri’nin niye bu kadar ısrarla ve kayıtsız şartsız İsrail’i desteklediğini anlayamayız. ABD’nin Irak’ta, Orta Doğu’da, hatta Kara Afrika’da ne yapmak istediğini de doğru okuyamayız. Eski
Ahit’te eritilmiş, tevhit edilmiş Hıristiyanlığın temellerinin daha 1867’de kurulan ‘Kiliseler Konseyi’ tarafından atıldığını bilesiniz.
 
ABD’nin İsrail düşkünlüğü, jeopolitik çıkarların ya da daha şimdiden alternatif enerji kaynaklarıyla ikame edilme yolundaki petrolün ötesinde spiritüel bir tutkuya dönüşeli nicedir. Bir Amerikan Yerlileri eksikti
diye düşünürüm, bir de Reis Tekumseh’in kemiklerinin sızladığını. (...) Her neyse. Dilerim bari siz siz olun, Orhun Yazıtları’nı arada bir okuyun. Okuyun ki, ‘kalıtımsal haslet’ dedikleri üstenciliğin bizdeki
karşılığının ‘kut’ olduğunu kendi gözlerinizle göresiniz ve ‘Kutlu olsun’ dileğimizin ‘Tanrı’nın yolundan çıkılmasın’ temennisi olduğunu idrak edesiniz. Bizde ‘üstünlük’ Kaan’da (veya Kağan’da veya Hakan’da
 veya Erkin’de veya...) değil, ‘bilge, alp, adil ve erdemli’ olandadır. Bilge Kaan töreye ters düşmeyegörsün, Tanrı ‘kut’u geri alır. Bunun için denmiştir, sel gider, kum kalır, il gider, töre kalır.”
 
Alev Alatlı"
"Edebiyatımızın ""mavi"" yazarı Cevat Şakir Kabaağaçlı, Mavi Sürgün'de işgal günlerinden Cumhuriyet'in ilk yıllarına uzanan dönemde başından geçenleri anlatıyor. Mütareke İstanbul'unun kasvetinden, İstiklal Mahkemesi'nin yargılamalarından geçip, Bodrum'un tuzlu sularına varan bu yolculuğa, bella sombra ağaçları, tirhandillerin yelkenleri, Arşipel'in rüzgârı eşlik ediyor.
Halikarnas Balıkçısı'nın bu ölümsüz eserini Zülfü Livaneli'nin sunuşuyla, özel fotoğraflar ve belgelerle zenginleştirerek, ciltli, numaralandırılmış özel baskı olarak sunuyoruz."
İnsanların, zaman olur gönüllerinde fırtınalar kopar, bir şeyler söylemek isterler, fakat bir türlü dile getiremezler. Zaman olur o fırtınaları şiire dönüştürürler. Eğer dönüştürememişlerse o zaman onların imdadına başka birilerinin sözleri yetişir. Biz o kişilere bazen âşık bazen de şair diyoruz. Gün olmuş ilimsiz şiiri temelsiz duvara benzetmişiz; gün olmuş şiir; musiki, his ve hayalin birleşimi demişiz; gün olmuş …şairleri haykırmayan bir millet, sevenleri toprak olmuş öksüz çocuk gibidir demişiz. Ancak son zamanlarda bu duygularımızı gencinden yaşlısına kadar birer birer kaybetmişiz. Bir zamanlar onlarca âşık ve şairin şiirlerini ezbere bilirken, bugün onları kâğıttan bile okumaz hâle gelmişiz. İşte âşık şiirimizin dünü ve bugününün az da olsa hatırlanabilmesi için elinizdeki antoloji hazırlandı.
Olmak ya da olmamak, işte bütün mesele bu. Acımasızca saldıran kaderin oklarına, talihin taşlarına, sopalarına, boyun eğip de acı çekmek mi; Yoksa bir deniz dolusu cefaya, eziyete karşı silah kuşanmak, savaşı kazanıp acıya son vermek mi daha soylu? Ölüm dediğin bir uyku; hepsi bu. HAMLET güneş bir hırsızdır, müthiş çekiciliğiyle engin denizi soyar. Ay adı çıkmış bir hırsızdır, Solgun Ateşini güneşten zorla alır. Deniz bir hırsızdır, kabaran dalgaları aydan tuzlu yaşlar koparır. Her şey hırsızdır. Sizin geminiz ve kırbacınız olan kanun, hoyrat gücünü hırsızlığı özgür bırakmakta kullanır. ATİNALI TİMON
"""Yağız atlar kişnedi, meşin kırbaç şakladı,
Bir dakika araba yerinde durakladı.
Neden sonra sarsıldı altımda demir yaylar,
Gözlerimin önünden geçti kervansaraylar...""
dizelerinin ünlü şairi Faruk Nafiz Çamlıbel'den Han Duvarları...
""Hatta bana insanlara nispetle yakındır
Bahçemde ölen kuş""
diyen Faruk Nafiz'in şiirlerini bir araya getiren bu kitapta Han Duvarları ve Bir Ömür Böyle Geçti'ye yer verildi. Ayrıca şairin ölümünden sonra saklı kalan defterlerinden yapılan bir seçme de ilk kez Han Duvarları'nda okurla buluştu."
Çok düşük bir IQ ile doğan Charlie, bilim adamlarının, zeka seviyesini artıracak deneysel ameliyatı gerçekleştirmeleri için kusursuz bir adaydır. Bu deney Algernon adındaki laboratuvar faresinde test edilmiş ve büyük bir başarı elde edilmiştir.  Ameliyattan sonra, Charlie’nin durumu günlüğüne yazdığı raporlarla takip edilmeye başlanır. İlk yazdığı raporlara çocuksu bir dil ve imla hataları hakimdir. Ve sonra ameliyat etkisini göstermeye başlar. Charlie artık, insanların kendisiyle dalga geçemeyeceğini ve bir sürü arkadaş edineceğini, aşık olduğu kadına açılabileceğini düşünür. Fakat zekası normalin çok üstüne fırladığından, çevresinde yadırganır, kıskanılır ve istemiş olduğu arkadaşları edinmekte yine başarısız olur ve yine yalnızdır... Bu deney, son derece önemli bir buluş olarak görülüyordu, ta ki Algernon’da ani bir gerileme baş gösterene kadar... Acaba Charlie’de de aynı gerileme olacak mıydı? “İnandırıcı, sürükleyici ve oldukça dokunaklı bir hikaye.” New York Times “Heyecan verici bir günlük… Bu kitaptaki bazı sahneleri hayatım boyunca aklımdan çıkarabileceğimi sanmıyorum.” The News & Observer “İnsanı içine çeken bir roman, özgün… Önemini uzun süre kaybetmeyecek bir hikaye.” Library Journal
"Haney Yaşamalı ve on yıl önce onunla harmanladığım Düşlerin Ölümü konusunda bir zamanlar çok şeyler yazılmıştı. Neredeyse hepsini unuttum. Ama iki gözlem hep canlı kaldı belleğimde. Birincisi Ataç'ındı: büyük usta, Güncesinde, 1956 Sait Faik Hikaye Armağanı'nın Haney Yaşamalıda çok güzel öyküler var, dilini de pek beğendim. Bay Tahsin Yücel, Uçan Dairelerden beri çok ilerledi, daha da ilerleyeceğini umuyorum, diyordu. İkincisini 1959 Türk Dil Kurumu Öykü Ödülü'nün Düşlerin Ölümüne verilmesi dolayısıyla Dünya gazetesinde yayımlanan bir eleştirinin son tümcesi oluşturuyordu: yazar, yanılmıyorsam Rauf Mutluay, kitabı yerden yere vurduktan sonra, ödülü anıştırarak, Tahsin Yücel öyle şanslı ki, günün birinde iyi bir öykücü bile olabilir, anlamında bir şey söylüyordu. O gün bugün, öykülerim çok değişti, biraz da gelişti belki, ama, korkarım, ne Ataç'ın umudunu gerçekleştirebildim, ne Dünya yazarının önbilisini. Haney Yaşamalıdan fazla uzaklaştım da ondan mı?

Son yıllarda Yalan, Mutfak Çıkmazı, Kumru ile Kumru, Gökdelen, Golyan Devrimi gibi öykü kitapları ve romanlarıyla saygın çizgisini sürdüren Yücel, Haney Yaşamalı ve Düşlerin Ölümü adlı kitaplarını yeni bir yaklaşımla harman etti ve ortaya elinizdeki kitap çıktı. Haney Yaşamalı adını taşıyan bu kitaptaki öyküler, seçkin bir edebiyatçının ustalığa giden yoldaki gençlik ürünlerini sunuyor okurlara."
"Jacques Prevert’in, “Harikalar Tablosu” oyunu şöyle: Bir gezgin soytarı yanındakilerle birlikte bir şehre gelir. Şehrin ileri gelenleri ile görüşür. Bir temsil vereceğini söyler. Temsilin özelliği, sergilenen tabloları ancak iyi ve zeki insanların görebileceğinden ibarettir. Temsil günü bütün halk alana toplanır. Beyaz bir perde gerilmiştir, bir tarafta.
Temsili idare eden Chanfalla, beyaz perdede bir takım olayların geçmekte olduğunu söyledikçe, herkes, aptal ve günahkârlığını örtmek için o olayları görüyormuş gibi davranır. Tabloları büyük bir heyecanla izlediği izlenimini etrafa vermeye çalışır.
Prevert, insanların bu zayıf yanını, oyunda, çok güzel bir anlatımla hicvediyor. Okunmaya değer bir eser.
Zaten, genel olarak oynanmaktan çok, okunmak üzere hazırlanmış bir oyun, “Harikalar Tablosu”"

"ERZİNCAN
ÇETİNKAYA İSTASYONU
 
Benim gençliğimde
Kara trenimiz vardı
Erzincan Divriği arası
Gelirdi hep vaktinde...
Yolculuk yapardık
İndiğimiz de
Mis gibi kömür kokardı.
İliç 'den Erzincan 'a
Ne kadar tünel var sayardık...
Haydarpaşa 'dan Kars'a
Doğu Ekspres'imiz de vardı
Vaktinde gelmedi hiç
İlk sevgili gibi...
Memur bey tren noldu
Tehirli tehirli
Ne zaman gelir haber var mı
Kar yolları kapatmış...
Çetinkaya istasyonunda bekliyor
Yahu bu sefer ne oldu
Yola büyük taş düşmüş
Yola çığ düşmüş
Kar yolları kapatmış...
Çetinkaya istasyonunda bekliyor
Ne zaman gelir peki
Belli değil belli değil...
Beni kendine aşık ettin
Sonra da Kara Tren'e bindin, gittin
Bense; hep Çetinkaya istasyonunda kaldım...
Yollarıma taşlar düştü
Çığ geldi kapattı
Kar yağdı kapattı
Bu sevda ne zaman unutulur memur bey
Belli değil belli değil..."
"Türk öykücülüğüne ve düşünce dünyasına yeni fikirler ve boyutlar kazandırarak unutulmaz eserler veren Rasim Özdenören, öykü ve düşüncedeki istikrarlı ve güçlü konumuyla kendinden sonra gelen pek çok yazarı etkiledi. Türkçeyi doğru ve güzel kullanmaktaki mahareti, insan ruhunun sırlarına vâkıf olması, gözlemciliği, ayrıntıları yakalamadaki ustalığı, dilde ve muhtevada yerli duruşu her kesimde kabul gördü. Öyküleri; özetlenemez oluşuyla, her defasında yeniyi ve yenilenmeyi yakalamasıyla dikkat çekti. Benliğimizi, bilincimizi tazeleyen, okuyucusunu tekraren kendine çağıran metinler ortaya koydu. Toplumdaki değişmeyi, yabancılaşmayı, uyumsuzluğu, modern çağın insanının dramını ve trajiğini sergilemedeki başarısıyla özgün bir yere sahip oldu. Bu özellikleriyle edebiyat ve düşün dünyamızın bilgesi olarak anıldı. Türk öykücülüğünün ve deneme yazarlığının gelmiş geçmiş en usta kalemlerinden biri olarak temayüz etti.
; bireyin toplumsal değerlerinden koparılışını, yalnızlığını, yabancılaşmasını, yaşadığı ikilemleri anlatıyor. İnsanın kendini, benliğini, bilincini, değerlerini arayışını metafizik boyutlarıyla aktarıyor bizlere. Yaşadığı hayat karşısında panikleyen modern insanın trajedisi bütün gerçekliğiyle ortaya konuluyor. Hayat ve ölüm sarkacında mutsuz, umutsuz ve huzursuz insanların öyküsü…
Öyküyü dantela gibi işleyen bir Türkçe, hayal gücünü tutuşturan tasvirler, gerçeklik duygusundan koparmayan bir örgü, alışılmışın dışında bir kurgu… , onun şimdiden klasikleşmiş olan öyküler demeti."
"Ben düzenli olarak yeni yayımlanan öykü kitaplarını okurum. Kanımca öykü, sinema sanatına romandan daha yatkındır. Roman sayıyla, öykü ise nakavtla kazanır.
Türk sinemasında kendine özgü bir yere sahip olan ve Hakkâri’de Bir Mevsim, Bereketli Topraklar Üzerinde, Yolda gibi ödüllü filmlerin yönetmeni Erden Kıral’dan hatıralar geçidi. Yılmaz Güney’le çalkantılı ilişkisinden Sıkıyönetim zamanlarında film çekmenin zorluklarına, Gérard Depardieu ile yapacağı sinema çalışmasından yurtdışında yaşadığı ilginç olaylara varıncaya dek, zor ama dolu dolu geçen yıllar.
 , Erden Kıral’ın hayatından yaşam perdesine yansıyanlar.
 
“Dünyanın da ülkenin de bir dönüşüm geçirdiği, siyasi çalkantıların sokağa indiği, devrim beklentilerinin yükseldiği, entelektüellerin ve sanatçıların fikir lideri olduğu bir dönemin izdüşümü...
 
Erden Kıral’ın ’ında bunların hepsi var. Ayna tuttuğu her şey, her yer ve herkes ‘Benim Güzel Günlüğüm’ diye adlandırdığı bu anı kitabının parçası oldu.”
Alin Taşçıyan"
"Atatürk’ün Hayatı’nın, Cumhuriyet tarihimiz ile kesiştiği bir gerçek. Bu itibarla onun anlatıp, yazdıkları, bizim için, hem kendi hayatı, hem de Cumhuriyet tarihimiz açısından, birincil nitelikte bir kaynak teşkil ediyor. Atatürk’ün titiz çalışma üslubu ve yazıp, anlattıklarını belgeleriyle ortaya koyması ise tarihi açıdan da bunları ayrıca değerli kılıyor.
Mülakatlar da bu vasıfta. Atatürk, bu mülakatlarda tarihimizin önemli olaylarına ışık tutup, muğlak hususları aydınlatıyor ve merak edilen hususları açıklıyor; bu elbette bizim için çok değerli. 1926 yılında, Siirt Mebusu Mahmut ve Falih Rıfkı’nın, Ankara'da çıkan ""Hâkimiyeti Milliye"" ile İstanbul'daki ""Milliyet"" gazeteleri için Atatürk’ün hatıraları ile ilgili yapmış oldukları mülakat ve Ahmet Emin’in “Vakit Gazetesi” için 1922 yılında Atatürk’ün hayatı ile ilgili yapmış olduğu mülakat da bu nitelikte. Bu iki önemli mülakat, ilk kez bu kitapta bir arada sunuluyor okuyucuya.
Daha önce yayınevimiz tarafından, “Matruşka Kitaplar: Bir Kitap İki Eser” serisinin ilk kitabı olarak yayımlanan, “Atatürk’ün Hatıra Defterleri-Birinci Dünya Savaşı’ndaki Hatıra Defteri-Karlsbad Hatıraları” ile bu konudaki kaynaklara okuyucunun bir arada ve daha kolay ulaşması için ilk adımı atmıştık.
Yine aynı serinin üçüncü kitabı olarak “Atatürk’ün Hatıra Mülakatları-Çanakkale Savaşı Hatıraları-19 Mayıs’a Doğru” adını verdiğimiz kitabımızı yayımlamıştık.
Bu serinin beşinci kitabı olarak yayımladığımız ve “Atatürk’ün Hatıra Mülakatları-2-Vahdettin ve Birinci Dünya Savaşı ile İlgili Hatıralar-Atatürk’ün Kendi Anlatımıyla Tarihçe-i Hayatı” adını verdiğimiz, elinizdeki bu kitap ile yakın tarihimize dair müphem noktaları, birinci tanığı olan Büyük Önder Atatürk’ün anlatımıyla aydınlatıyor ve iki kaynağı daha, kolay erişilir kılarak ve okuyucularımızla birlikte çıktığımız, doğru rota ile yeni ufuklara yolculuğumuza devam ediyoruz."

"“Bir bahar günü Sait Faik ve Orhan Veli ile birlikte yaptığımız bir Boğaz gezintisini anımsıyorum. Üsküdar’dan Beykoz’a kadar her iskelede Sait beni sınava çekmişti: ‘Şu iskeleyi anlatmak gerekse neresinden başlarsın?’ Anadoluhisarı İskelesi’nin yanında küçük bir kahve vardır. ‘Haydi’ dedi, ‘mademki hikâyecisin, şu kahvede ilk gözüne çarpan nedir, söyle bakalım?’ Baktım üç dört kişi oturmuş, kâğıt oynuyor, kahve içiyor, duvarda birtakım basma resimler… İran şahının, Atatürk’le resmi falan. ‘Bu resimleri belirtirim’ dedim. Kızdı birden, ‘Ulan!’ dedi, ‘o kenarda tek başına oturan ihtiyar sakallı var ya? İşte asıl hikâye o be?’ ”
                                                                                              Oktay Akbal, Şair Dostlarım, 1964
 
*Havuz Başı *Kumarbaz Hayri Efendi *Çatışma *İyilik Unutulmaz *Bir Sonbahar Akşamı *Bir Ev Sahibi *Bayan Gülseren *Yüksekkaldırım *On Milyonerle On Metresi *Jimnastik Yapan Adam *İnsan Gibi Bir Şey: Huy *Su Basması *Mektup *Sur Dışında Hayat *Serseri Çocukla Köpek *Sonbahar *İnsanlar, Türküler, Masallar *Parkların Sabahı, Akşamı, Gecesi *Cezayir Mahallesi *Simitle Çay *Şehrin Sabahları ve Adamlarından Biri *Şehrâyin *Güğüm"
"Türk, insanlığın sonsuzluğa uzanan yolculuğuna atlı göçebe hayat tarzıyla katıldı. Medeniyet dediğimiz ortak yapının duvarlarına harç kardı, tuğla koydu. Bozkırda ve kurduğu şehirlerde... Dört bin yıllık tarihini Avrasya bozkırlarından Hindistan’a, Ortadoğu, Anadolu ve Balkanlardan Kuzey Afrika’ya uzanan çok geniş bir coğrafyada şekillendirdi. İnsanlık, sayısı yüzü aşan Türk devletinin kurulmasını, tarih sahnesinde yükselmesini, sonra da dağılıp yok olmasını izledi. Bugün Türkiye’de Cumhurbaşkanlığı forsunda Türk tarihinin yüzü aşkın devletinden imparatorluk seviyesine ulaşmış 16’sı birer yıldızla temsil ediliyor. Kuşku yok ki bu yıldızların en parlaklarından biri Osmanlı devletiydi.

Bu kitap, Osmanlı devletinin hakim olduğu topraklarda yer alan yirmi üç şehirle ilgili notlardan oluşuyor. Şehirlerin hikayesi ile birlikte binlerce yılda oluşan hoşgörülü Türk yönetim kültürünü, Türk’ün farklı insanlara, farklı inançlara yaklaşımını da aktarmayı amaçlıyor. Atlantik’te, Hint Okyanusu’nda gemiler yüzdüren, Cezayir’den Doğu Afrika sahillerine uzanan ihtişamlı bir devletin gücü hissedilsin istiyor."
"Türk, insanlığın sonsuzluğa uzanan yolculuğuna atlı göçebe hayat tarzıyla katıldı. Medeniyet dediğimiz ortak yapının duvarlarına harç kardı, tuğla koydu. Bozkırda ve kurduğu şehirlerde... Dört bin yıllık tarihini Avrasya bozkırlarından Hindistan’a, Ortadoğu, Anadolu ve Balkanlardan Kuzey Afrika’ya uzanan çok geniş bir coğrafyada şekillendirdi. İnsanlık, sayısı yüzü aşan Türk devletinin kurulmasını, tarih sahnesinde yükselmesini, sonra da dağılıp yok olmasını izledi. Bugün Türkiye’de Cumhurbaşkanlığı forsunda Türk tarihinin yüzü aşkın devletinden imparatorluk seviyesine ulaşmış 16’sı birer yıldızla temsil ediliyor. Kuşku yok ki bu yıldızların en parlaklarından biri Osmanlı devletiydi.

Bu kitap, Osmanlı devletinin hakim olduğu topraklarda yer alan yirmi üç şehirle ilgili notlardan oluşuyor. Şehirlerin hikayesi ile birlikte binlerce yılda oluşan hoşgörülü Türk yönetim kültürünü, Türk’ün farklı insanlara, farklı inançlara yaklaşımını da aktarmayı amaçlıyor. Atlantik’te, Hint Okyanusu’nda gemiler yüzdüren, Cezayir’den Doğu Afrika sahillerine uzanan ihtişamlı bir devletin gücü hissedilsin istiyor."
"Bu olayların nasıl gerçekleştiğinin gün ışığına çıkmasına bakıp da genç kadının kalenin fantastik hayaletlerine artık inanmadığı sonucunu çıkarmamalı. Smith Hayes boş yere onu ikna etmeye çalıştı ama Angela asla ikna olmadı. Zaten Yargıç Gifford, Çoban Albert, Öğretmen Marlon ve diğer Himself sakinleri de ikna olmamıştı. Öyle görünüyordu ki bu iyi kalpli insanların batıl inançlarından vazgeçmeleri için uzun yıllar gerekecekti.
Yine de alışılmış palavracılıklarına geri dönen Doktor Butcher, karşısında dinleyici bulursa bunları tekrarlamaktan geri durmuyordu.
Sık sık, “Dememiş miydim ben? Kalede cin varmış, ha! Cin diye bir şey var mı?” diyordu fakat artık kimse onu dinlemiyor, hatta alayları ölçüyü aştığında ondan susması isteniyordu.
Öğretmen Marlon’ya ise bölge efsanelerini incelediği derslerine devam etti. Himself Köyü’nün genç kuşakları da çok ama çok uzun yıllar boyunca, öteki dünyadan gelen ruhların Barlow Şatosu’nun harabeleri arasında yaşadığına inanmaya devam ettiler."
"Cray Browne, yalnızca beş dakikadır tanıdığı Ben Russel'in evlenme teklifini soğukkanlı karşılamış ve kabul etmeye karar vermişti.

Ailesinin ve arkadaşlarının göstereceği tepkiyi hiç düşünmemişti. Bir de Ben'in sivri dilli ablası Freya'yı! Crey kime ne derse desin evliliğini sürdürmekte kararlıydı.

Evet Ben'i pek tanımıyordu ama içinden bir ses ona ruh eşini bulduğunu söylüyordu.

Ancak Crey, Ben'in kendisine pek de dürüst davranmadığından habersizdi, üstelik onun da geçmişinden gelen sırları vardı... Yoksa bu evlilik herkesin söylediği gibi bir hata mıydı?"
"Onlar çekişedursun, parkın uyanık güvercinleri hiç çekinmeden önlerine kadar gelmiş, dökülen susamlara dalmışlardı. Çocuklar fazlalık olan parçayı güvercinlere doğradı. Önlerinde bir güvercin bahçesi oluştu.

Biri çekinerek ayaklarına dolanan kuşlardan birini okşadı. Hayret, kaçmıyor. Bir daha okşadı, bir daha, çok hoşuna gitti bu. Hayatında ilk kez bir güvercin okşuyordu. Onu gören öteki de güvercinleri okşamaya başladı. Arada bir göz göze geliyor birbirlerine gülümsüyorlar. Yüzsüz güvercinleri aç sanmışlardı. Kalan simitleri de doğradılar. Kuşlar yedikçe sanki onlar doyuyordu. Güvercinlerin parlak tüylerinden geçen sevgi ve merhamet en saf hali ile çocuk kalplerini doldurmuştu.

Sonunda simitler bitti.
Ortada tek bir susam tanesi kalmadı.
Güvercinler birden havalanarak ve çocukların yüreklerini ağza getirerek uçtular.
İleride simit yiyen bir genç çiftin önüne kondular.
Simitçiler birbirlerine baktı.
Sonra güvercinlere baktı.
İkisi de sevincini bulmuştu.
Artık ne açlık, ne tasa. Artık gidebilirler, yeniden satışa çıkabilirler.
Her birinin etrafında yüzlerce melek dolaşıyor.
Elbette bütün simitleri satacak, cepleri para dolu olarak analarına koşacak, bu güvercin hikayesini anlatacaklar."
"İnsanın bu dünyadaki esas gündemini “hayat memat meselesi” oluşturur. Her şey bu ikisi arasında olup bitmektedir. Hayat ile ölüm arasında görünürde bir zıtlık ve uzaklık varsa da hakikatte bir bütünün iki parçası gibidirler. Bu iki boyut arasındaki uyum ve uzlaşma, insanın kendi kendisiyle uyumlu bir hayat yaşamasını sağlar. Fakat bu uyumu yakalayabilmek için insanın, ontolojik yapısını ve fıtratını doğru ve tutarlı bir şekilde kavraması gerekir. Her şeyden önce, insanoğlu dünyaya son derece korunmaya muhtaç ve zayıf bir şekilde gönderilmiştir. Bütün ömrü boyunca öğrenmeye ihtiyaç duymakta, uzun senelerden sonra ancak ayağa kalkabilmektedir. İnsanı diğer canlılardan ayırt eden en önemli özelliklerden biri öğrenmek ve düşünmek yoluyla yücelmek ise diğeri de evreni ve varoluşu anlamlandırma kaygısıdır.
Elinizdeki kitap, hayatı ve ölümü anlamlandırma çabamıza katkı sağlayacak bir perspektif sunuyor."
"Konya’da yaşayan fakir bir adam rüya görür. Rüyasında Bağdat’ta bir evin bahçesinde bulunan asmadan bir salkım üzüm alıp yer. Adam uyandığında bir mana veremez; fakat aynı rüyayı arka arkaya üç gün görünce “Bunda bir hayır vardır.” diyerek bir ay sürecek yolculuğa çıkar. En son Bağdat’a gelir, o evi araya araya bulur. Kapıyı çalar. Ev sahibine durumu anlatır. İzin verirse bahçede bulunan asmadan bir salkım üzüm yemek istediğini söyler. Ev sahibi olayı bir türlü anlayamaz ve şöyle der:

“Demek sen rüyanın peşine düşüp bir salkım üzüm yemek için ta Konya’dan Bağdat’a geldin, öyle mi? Ben üç günden beri rüyamda Konya’nın filan semtinin filan numaralı evinin bahçesinde büyük bir hazinenin olduğunu görüyorum; fakat rüyaya itibar edipte ta oralara kadar gitmiyorum. Sen hangi mantıkla buralara geldin? Ne kadar saf adammışsın.” deyip üzümü ikram eder. Üzümü aceleyle yiyen adam, hiç vakit kaybetmeden evine döner, bahçeyi kazar ve büyük hazineye sahip olur. Meğer Bağdat’taki kişinin rüyada gördüğü ev, kendi eviymiş."
"“Büyük şairlerin istikbale bıraktıkları şaheserler, mazide yazdıkları hezeyanlardan çıkar.”
 
Mithat Cemal Kuntay’ın kaleme aldığı Mehmet Âkif Ersoy: Hayatı, Seciyesi, Sanatı edebiyat tarihçiliğinin ve biyografi yazıcılığının nadide örneklerinden biri.
 
Kuntay, İstiklal Marşı şairimiz Mehmet Âkif ile tanışmasından onun dürüst kişiliğine, yalnızlığına, acılarına; pehlivanlığından baytarlığına; Mısır’a gidişinden İslam ve şiir düşüncesine kadar birçok başlıkta şairin hayatını ele alıyor.
Mithat Cemal’in yakın tanıklığı ve eşsiz üslubuyla tasvir ettiği Mehmet Âkif Ersoy, kendi derdiyle kimseyi meşgul etmek istemeyen; gördüğünü ve duyumsadığını yazmakla yetinmeyen bir dava adamının hikâyesi.
 
“Sessiz yaşadım, kim beni nerden bilecektir!”"
"Hayatın Anatomisi: Canlılar Bilimi Felsefesi - Evrim ve Ötesi başlıklı kitabımız,  insan dimâğının en mütekâmil, en kuşatıcı eseri olan felsefe-bilim sistemliliğinin vucuda getirilişi, onun belirli vasıflarına ilişkin örnek oluşturabilecek, bundan da öte, beşer–insan bütünlüğünün canlılar dünyasıyla irtibatını açıklayacak ve canlılığı aşkın –dirimötesi– kültür âlemine geçişin zeminini tesviye edecek en yetkili merci canlılar bilimi felsefesi ve onun ele aldığı ana sorunlar ile konuları irdeleyip açıklamayı amaçlamaktadır.
 
Kitabın eğildiği bu sorunlar, canlılar bilimi dışında kalan “Hayata Dair” ve “Ekler”de, demekki biyoloji-ötesi şeklinde nitelenebilecek olan kısımlarda daha bir deşilip açıklanmakta ve ana savı oluşturan ‘yaşama’ ile ‘hayat’ın kesiştiği yerlerin gösterilmesi cihetine gidilmektedir."

"Otlak yerlerde dura dura, en sonunda karşıda görünen büyük dağa ulaştılar. Bu dağa, Horasan’daki Aladağ’a benzeterek ‘Ala Dağ’ adını verdiler. Ala Dağın zirvelerinden taa aşağılardaki göl göründü. Bu masmavi gölün arkalarında ise varıp yurt tutacakları yer olan Ahlat vardı.
Sultan Tuğrul’un kardeşi Çağrı Beğ’in oğlu Alparslan’ın ayak bastığı mekân Ahlat..
Malazgirt Savaşında şehit olan askerleri bağrına basan Ahlat.
Alparslan’ın’İslam’ın kubbesi’ diyerek ad verdiği şehir, Ahlat.
Selçuklu’nun Anadolu’daki ilk şehri, Ahlat.
Çevresini, yerin kazığı olarak büyük dağların kuşattığı Ahlat.
Ala Dağ, Süphan dağlarının başında kar eksilmeyen Ahlat
Süleyman atlılarıyla birlikte dağın yamaçlarından, uzaktan uzağa seyretti. Ellerini uzattı: “Ana toprağımız uzaklarda kalsa da, bu görünen kale, bizim gelecekteki Oğuz yurdumuz olacaktır. Bu topraklarda atlarımızın ayak basmadığı yer kalmayacak. Kuş uçmayan dağlardan bizim atlarımız kanat takıp uçarlar. Duru sulu içitlerden, su seçer içeriz. Yemyeşil otlaklarında sürülerimiz yayılır. Büyük büyük ağaçlarına kurduğumuz salıncaklarda bizim bebeklerimiz yatarlar. Gökte uçan turnalarımız ‘sever yâr’dan haber getirirler. Çadır kurarız, çadır diktiğimiz yere oba, kale kurarız. Yurt tutarız, yurt tuttuğumuz yeri vatan ederiz. Vatan dediğimiz yer için de başımızı kurban ederiz.
Bu, bizim Oğuz’dan gelen andımızdır, yiğitler!”"

"İslâm’ın dördüncü halifesi…

Peygamberimizin sevgili damadı, Hazreti Fâtıma’nın eşi, büyük İslâm kahramanı…

Beş yaşından itibaren Peygamberimizin terbiyesi altında büyüdü. İlk Müslüman olan çocuktu.

Her zaman Peygamberimizin yanında oldu. Müşriklere meydan okurcasına Kâbe’de O’nunla birlikte korkusuzca namaz kıldı. 

Hicret sırasında eşsiz bir cesaretle Mekkelilerin Peygamberimize suikast planladığını bile bile O’nun yatağına yattı.

Bedir, Uhud, Hendek ve Hayber Savaşlarında kahramanlık destanları yazdı. 

Cesaret ve kahramanlıkta olduğu kadar ilim, irfan, ahlak ve fazilette de en önde yer aldı. “İlim şehrinin kapısı” dendi. 

Hazreti Osman şehit edilince İslâm’ın dördüncü halifesi oldu. Hainler tarafından bir sabah namazında şehit edildi."
Hayat dolu, etrafına neşe saçan bir çocuktur Heidi. Küçük yaşta ailesini kaybedince teyzesi tarafından büyükbabasının yanına getirilir. Bu huysuz ve sert ihtiyar başlarda onu istemez. Mutlu hâlini yadırgar. Günden güne  herkese kendini sevdirir Heidi. Alp Dağları’nın gölgesinde hem büyük babasına hayat ışığı olur hem de bütün köye sahip olduklarının kıymetini hatırlatır. Peter ve Clara ise, onun Alpler’deki hatıralarının en özel kahramanlarıdır. Köyden ayrılan Heidi, Clara’nın yanında hiç tanımadığı başka bir dünyanın eşiğinden süzülür. O dünya, küçük köydekine hiç benzemez. Şehirdeki bütün imkânlara rağmen Heidi, saman dolu döşeğini ve taze sütü bu hayata tercih edecektir.
"“Ben, benden evvel, daha evvel, evvelden evvel; benden sonra, daha sonra, daha sonradan sonra... 
Ya Rabbim ne kadar korkunç hesap... 

Hep aynı boşluk… Aynı boşluğun ıstırapla, acıyla, beyhude ümitle dolması... 

Takvimler zamanın hakiki çehresini verirler. Asıl orada ölümü tanırız. 

Fakat  daha  korkuncu  var.  Ölüme  rağmen,  öleceklerini  bile  bile  insanların  birbirine  düşman 
olması… Ve bunun bir zaruret gibi görünmesi…”

Tanpınar’ın  gazete  ve  dergilerde  kalan  yazılarının  derlenmesinden  oluşan  bu  kitap;  yazarın edebiyat,  sanat,  düşünce  ve  siyasete  dair  denemelerini,  makalelerini,  anket  ve  röportajlarını içeriyor."
"Her Gece Bodrum, çağdaş Türk edebiyatının temel romanlarından biri... Edebiyatımızın en büyük ustalarından Selim İleri'yi geniş okur kitleleriyle buluşturan bu eser, yazıldığı günden beri tazeliğini yitirmedi, her kuşak tarafından yeniden keşfedilip okundu.

""Deniz çalkantılarla çarpıyordu kıyılara. İnsanlar, çılgın kalabalık, bir içgüdüyle, tutsakmışçasına kıyı kahvelerine çıkıyorlardı. Dünyanın bütün dilleri konuşuluyordu sokaklarda. Teknelerin yapıldığı sokakta, daracık sokaklarda, şimdi yürüdükleri yolda; her yerde konuşuluyordu. Hızarlar dönüyordu. Kimi çiçekler günbatımıyla kapatıyorlardı taçyapraklarını. Fırınlar çalışıyordu. Kargalar kaleye dönüyorlardı. Akşamüzeri kısaydı, ama inanılmaz bir hareketlilik göze çarpıyordu.""

Her Gece Bodrum, çılgın kalabalıkların gerisindeki hüznü, içe kapanışı, cinsel yalnızlığı hissedenler için..."
"İnsanı yeniden inşâ etmek, onu yaşadığı çağın insanı hâline getirmek, fikirlerini, hayâllerini yüceltmek, yepyeni rüyalar göstermek ve o rüyalarını yeniden yorumlamak; düşmüşse düştüğü yerden kaldırmak, onu Hakk’a ve hakikate hazırlamak, kulluk bilinciyle donatıp Allah’a lâyık hâle getirmek...
 
Gerçekte peygamberlerin ve onların izinden giden Hak dostlarının ve aydınlanmış gönüllerin misyonu ve insanlığa mirâsı da budur. Bu mirâs, putlaştırılan bütün sahte düşüncelerden kurtulup insanlığın yeniden inşâ edilmesini sağlayacak biricik gerçektir, başka bir şey değil. Burada konumuz olan Yûnus Emre de insanlığı düştüğü yerden kaldıranlardan, benlik çukurundan kurtaranlardan biridir.
 
Yûnus, varlığının, hakikatinin ve İslâm’ın aslından uzaklaşan insanlığın kendine gelmesi için bütün değerleri yeniden yorumladı. İrfân terbiyesinden geçen her ârif gibi o da bazı yanlışları söküp yerine yepyeni değerler koydu. Yaşadığını söyledi, söylediğini yaşadı.  Kendimize gelmemiz için gönüllerimizi sarstı gitti.
*
Yûnus, 13. asrın sonlarında bir yanan gönüllere, terleyen alınlara bir sabâ meltemi gibi esti, içimizi serinletti. Cân kulağımızı açtı. Aşk illerinden bize şirin haberler getirdi. Varlık ve yaratılışla ilgili sorularımıza cevaplar verdi.
*
Elinizdeki “Her Genç Bir Yûnus” adlı eser Yûnus’un günümüz insanınca daha iyi anlaşılması, düşüncelerinin daha doğru ve sağlıklı bir şekilde değerlendirilebilmesi için hazırlanmıştır. Bu eserde gönül dilimiz Yûnus Emre’nin hayatı, eserleri ve görüşlerinden başka 56 ilâhîsinin yorumu yapılmaktadır. Vuslatının 700. yılında gençlerimizin içinden yepyeni Yûnuslar’ın çıkacağından hiç şüphemiz yoktur.
 
Aşk ve irfân yolundan giden her genç bir Yûnus; her Yûnus bir Tapduk Emre’dir"


"Zengin Yunanlılar vergi ödemiyor, yoksul Yunan halkı ise buna ya öfkeleniyor ya da içinde bulundukları durumlardan dolayı umutsuzluğa kapılıyordu. Ancak meçhul bir adam ikisini de yapmayı reddedip harekete geçmişti: devlet adına tehdit mektupları, baldıran zehri ve oklarla.
 
Krizle sarsılan Atina’da her şey altüst olmuştu. İşlerin sakin ilerlediği tek yer cinayet masasıydı. Kilometrelerce ötede bile tek bir cinayet vakası yoktu, cinayet masasındakiler sadece sıkıcı evrak işleriyle uğraşıyordu. Antik Kerameikos mezarlığında bir ceset bulunduğunda Komiser Haritos neredeyse rahat bir nefes almıştı. Ancak bu durum kısa sürmüştü. Baskı altındaydı. Patronu onu terfi olasılığı konusunda uyarmıştı, bu yüzden yanlış bir hamle yapmaktan ya da birinin ayağına dolanmaktan kaçınmalıydı. Ancak Haritos ne kadar denese de bazı rahatsız edici sorulardan kaçamıyordu. Ölen adam, ülkenin sağlık sisteminin kötü yönetiminden çıkar sağlayan tanınmış bir cerrahtı. Bunu herkes biliyordu: son zamanlarda vergi kaçıranlara şantaj yapan ve gerekirse eski cinayet yöntemlerine başvuran isimsiz vergi tahsildarı bile."
"“...
  Bırakmadın benim peşim
  Kurutmadın gözüm yaşın
  Neyinden korkayım kışın
  Yazın yağar kar başıma
                                      ...”
Yaklaşık otuz altı yıllık sanat yaşamımda, halk müziğimize aşk ile hizmet etme ve gelecek kuşaklara kalıcı çalışmalar bırakma gayretinde oldum. Bu noktada türkü formunda yaptığım çalışmalarda sözlerinden ilham aldığım kadim dostum, kıymetli ağabeyim, usta kalem Osman Nebioğlu, nam-ı diğer Hışır Osman iyi ki varsın, iyi ki seni tanımışım… Şiirlerinden ilham alarak yaptığım türkülerin arasında 1990 yılında bestelediğim, “Yazın Yağar Kar Başıma” daha çok öne çıktı. Artık geniş kitlelerce sevilip okunmakta…
Yeni çalışmalarla türkü severleri buluşturmak dileğiyle…
 
Nurullah AKÇAYIR
TRT Ankara Radyosu THM Sanatçısı"
"Önce söz vardı. Sonra yazıya bürünen sözü okumamız ve idrâk etmemiz istendi. Sözün yazıyla buluşması, en zarif halini şiirle buldu. Kelâmın kalemle vücut bulması şiiri zarurî kıldı. Çünkü Kuran’ın bir mucizesi de, şiirsel bir üslup olmasıydı.
 
Kalemin kılıçtan keskin olduğu bir dönemde Sezai Karakoç, çağını erken idrâk edip onu anlamlandırmaya gayret gösteren ve dirilişin aslında çağa karşı direnişle başlanacağını bilen bir mütefekkir ve şiirleriyle Kuranî söylemi ilmek ilmek işleyen çağdaş bir dervişti. Rahmet olsun.
 
İnsanlığın mukadderatını, ezelden ebede kadar hâkim olan bir söylemin öğretileri ile çözüm arayarak neden-sonuç bağlamında Nebevi metotla zihinlere ışık tutmaya çalışan Sezai Karakoç; modern dönemde şiirin aslî unsuru olagelen imgeyi, inancın hizmetine verir. Böylelikle şiirdeki soyut duyuş, düşünüş ve söyleyiş, dinî temlerle bezenir. Şiirdeki ilhamın vahiy ile dirsek temasında olduğu düşünüldüğünde Sezai Karakoç, kendi toplumunu şiirindeki ilham sağanakları ile yunmak, yıkamak ve temizlemek ve bir uyanışa, dirilişe çağırmak ister.
 
Sezai Karakoç, ideasını ideolojisine bulamadan sözünü ve söylemini estetik ile hemhâl eder ve hem poetikasını hem de politikasını edebî formlarda sunar. Kadim geleneğin kodları ve ilahî hikmetin sırları her daim onun yanı başındadır. Sanatın menşeini İslam olarak gören bir şair için mısralarının anlam yükü de o ilahî mesaja, Kuranî söyleme ve Nebevî düsturlara göndermelerle olur.
 
Kuranî söylemin ve geleneğin ilmek ilmek işlendiği “Hızırla Kırk Saat” şiirinde Sezai Karakoç, zaman ve mekân boyutunu göz önünden kaldırarak Hz. Âdem’den günümüze gelen İslam dava ve şuurunun bütüncüllüğünü göstermek ister. Hadislerden menkıbelere, peygamber mucizelerinden tasavvufî imgelere, Kuran ayetlerinden kâinattaki tekvinî ayetlere kadar göndermelerin bulunduğu bu şiirde; Hz. Hızır’ın tüm bu önemli dinî yapıtaşların serimleyicisi, seyircisi, anlatıcısı, açıklayıcısı ve çözümleyicisi konumunda olduğu görülür. Karakoç’un Kuranî söylemindeki telmih sağanaklarına “hızır” gibi yetişen ise dinî literatür olur."
"""Seneler sonra bile bu ânı hatırlayacak.
Dağlar, ovalar, çöller, asırlar, yıldızlar aşacaklar.
Durdurulamazlar, duramazlar.
İn, cin, şeytan, nefis, dağ her kimse,
ne olursa olsun bentleri yıkacaklar.
Önlenemez bir hızla mesafeleri deviriyorlar.
Yürümeyecek, koşacaklar.
Bir yerden davullar, kösler çalmıyor. Neyler üfleniyor.
Gök ordularının sesleri,cengâverlerin avazeleri duyuluyor.
Bir ""soluk"" aldılar belli. Nefes'lendiler.
Sema'nın göğsü, bahtiyarlıkla kabarıyor.
""Bahtiyarlık"" işte, tünelin birini aştı.
""Bahtiyarlık"" dağa kazmayı salladı.
""Bahtiyarlık"" taş değil kayaları savuruyor
kükreyen ama çökmüş şerre.
Yürüyen Bahtiyarlık,
dev Pervanelerin peşinde vuruyor benliğe yüz kerre.
""Kimin havasmdasm ha? Kimin kanatlarındasın""
Kafilenin önüne geçtiler. Bayrak onlarda.
Gerilerden tanıdık bir erkek sesi ve itiraz eli kalkıyor.
Seneler sonra bile bu ânı hatırlayacak."""
"George Soros bir günde nasıl 1,5 milyar dolar kazandı? Bir traderın para hırsı 10 bin kişiyi nasıl işinden etti? Nobel ödüllü ekonomistlerin kurduğu fon nasıl battı? Londra’da balinanın ne işi var? Tek bir kişi dünyadaki bakır fiyatlarını belirleyebilir mi? Kraliçenin bankasını kim batırdı? Bir hisse senedinin değeri günler içinde yüz kat artabilir mi?
Milyar Dolarlık Hikâyeler’de; hisse senedi, döviz, faiz, emtia ve türev piyasalarında yaşanan 10 başlıkta toplanmış 14 farklı hikâye bulacaksınız. Kumarbazları, hilekârları, kötü risk yöneticilerini, ünlü traderları ve başarılı yatırımcıları tanıyacaksınız.
Hayali olayları değil; büyük yatırımcıların, hazinecilerin, tanınmış trader ve portföy yöneticilerin gerçek hayattaki, gerçek işlemlerini okuyacaksınız.
S. Cem Çiloğlu, yatırım dünyasında karmaşık görünen 300’ün üzerinde finansal kavramın basit açıklamalarını 50’ye yakın örnek ve 30’dan fazla görselle birlikte anlatıyor. Finans sektöründe tanık olduğu olaylardan ve tecrübelerinden yola çıkarak “Ben kariyerimin başında hangi kavramları bilsem daha iyi olurdu?”, “Neler bana ilk başta söylenseydi, işime daha çok yarardı?” gibi soruların cevabını yanıtlıyor.
Milyar Dolarlık Hikâyeler, sizleri finans tarihinde dönüm noktası olmuş ilginç olaylara ve buralarda geçen temel yatırım kavramlarına farklı bir gözle bakmaya davet eden bir kaynak kitap olma özelliği taşıyor."
"Ömer Seyfettin, halk irfanını önemseyen bir yazardır. Hikayelerinden çoğunun başına bir atasözü ya da özlü söz koyarak, vermek istediği mesajı hissettirmeye çalışır.
Hikayeleri beklenmedik bir sonla bitirmek suretiyle okuyucuyu etkilemeyi dener. Çoğu zaman basit bazı olaylardan yola çıkar. Akıcı anlatımla Hikayelerine bir zenginlik kazandırır.
Kullandığı sade dil, akıcı ve duru anlatım onun bugün de zevkle okunmasını sağlamaktadır."

"Gözlemlerle duygular birbirine karışıyor bu kitapta, acıyla
bilinç el ele dolaşıyor. Oktay’ın tümcelerinde yakılan
ağıtların, dökülen gözyaşlarının yansımaları birbirini
izliyor. Yine de Akbal diyor ki: ""Ne yazsam yetersiz.""
İlhan SELÇUK

Her bölümü gerçekten birer öykücük niteliği taşıyan
""Hiroşimalar Olmasın"" (örneğin bir ‘Gülemeden Gülmek’,
bir ‘Saçlar Uçup Gidiyor’ ya da bir ‘646 Kâğıt Turna’
bölümleri gerçekten nefis bir öykü olabilirdi), Hiroşima
sorununa insansal perspektiften yaklaşan bir edebiyat
adamının izlenimlerini getiriyor bize.
Hilmi YAVUZ

""Hiroşimalar Olmasın""ı okurken, her zaman içtenliğini
korumuş bir yazarla 6 Ağustos 1945 sabahı insanlığın
tarihinde yeni bir sayfanın açıldığı Hiroşima’ya gitmiş
gibi oluyorsunuz.
Ali SİRMEN"
"Rahman ve rahim olan Allah'ın adıyla. Sözler, aforizmalar, öyküler, romanlar, şiirler derken Arapça-Türkçe paralel metinli edebiyat serimize, Türk-İslam geleneğimizin önemli edebi türlerinden olan hutbe/hitabeleri de eklemenin mutluluğunu yaşıyoruz. Allah Rasûlü'nün (s.a.v) Veda Hutbesinden, Fatih Sultan Mehmet'in Fetih Hutbesine; Ömer b. Hattâb'ın hutbesinden Necip Fazıl Kısakürek'in Gençliğe Hitabesi'ne Arap ve Türk edebiyatından seçilmiş, ecdadımıza ait nadide bir hitabeler seçkisi. Yer verdiğimiz 14 hitabenin tamamını sahih kaynaklardan derlemeye çalıştık. Her bir hitabenin kaynağına perde sayfasında yer verdik. Bununla birlikte Şeyh Edebâli'nin Osman Gaziye Nasihati'ne, asıl olarak kaynaklarda geçmemesine rağmen, edebi bir anlam ifade etmesi nedeniye Tarık Bugra'nın Osmancık eserinde geçen haliyle yer verdik. Metinlerin tamamı harekesiz ancak hazırlamış olduğumuz hitabelere ait video versiyonlarla dinleme yapılabilecek, böylece hem dinleme becerisi hem de harekesiz metin okuma hususunda gelişim sağlanabilecektir. Allah faydalanmak nasib etsin.
 
Muhammed Yasin CAN
Üsküdar, Eylül 2020"
Ertuğrul Fırkateyni, Sultan Abdülhamid’in hediyelerini ve dostluk mesajını Japon İmparatoru Meiji’ye götürdükten sonra dönüş yolunda dramatik bir şekilde batan, misyonuyla değil de batışıyla ve orada kalan şehit Türk denizcileriyle efsaneleşen bir gemi. Erdal Güven, romanında Ertuğrul’un hüzünlü öyküsünün yanı sıra, gemi personelinden teğmen Nureddin ile Geyşa Mayumi arasında Japonya’da filizlenen bir aşkı da anlatıyor. Romanda ayrıca, Japon kültürü, geyşalık olgusu ve dönemin İstanbul’u zengin ayrıntılarla okuyucuya sunuluyor.
"“Sana bereketli bir kitap indirdik ki ayetlerini bağlantılarıyla düşünsünler ve akıl sahipleri doğru bilgiye ulaşsınlar.” 38/29
 
Kur’an-ı Kerim’de 29 surenin başında geçen dört çeşit Huruf-u Mukattaa harflerine dair pek çok değerlendirme mevcut olsa da, elimizde bu harflere ilişkin net bir bilgi bulunmamaktadır. Elinizdeki eser, bu harflerin mevcut açıklamaların dışında daha fazla görev ve içeriklerinin/hikmetlerinin olduğunu gözönüne çıkarmaya çalışmaktadır. Nasıl ki harfler bir araya gelerek anlamlı kelimeler oluşturuyorsa, harflerin tek başlarına da bir dili ve mesajı vardır. Huruf-u Mukattaa eseri bu mesajların neler olduğunu açıklama gayretidir."
"“Ateşi, kıvılcımken söndürmeli!”
Ailemde Huzur İstiyorum…
İnsan ailede var olur…
Ailede anne-baba ve çocuklar vardır…
Aile insanın büyüdüğü, beslendiği yerdir, kökleridir…
Yuvanın sıcaklığı, nereye gidilirse gidilsin, aranan ve özlenen bir değerdir…
Aile dünyaya gelmenin eşiği, insan olmanın beşiği ve insanlığın geleceğidir…
* * *
Her insan, içinde daha iyi bir insan saklar. Söz ve davranışlarımızla o iyi insanı açığa çıkarabiliriz. Bir insanın kendini iyi hissetmesi, dünyanın iyiye gitmesine katkıdır. Bir çift güzel söz, insanın dengesini yerine getirebilir.
İnsanlar arası ilişkilerde sıkıntı çıkması kaçınılmazdır. Bu sıkıntılar aile bireyleri arasında yaşandığında tüm hayatımızı etkiler. Yaşanan sıkıntıların sebebini herkes önce kendinde aramalı, yanlışı varsa özür dilemeli ve yaşananlardan ders alarak yoluna devam etmelidir. Ayrıca, bir sorunun anlık çözülmesinden daha önemlisi, soruna sebep olan bakış açısını düzeltmektir.
Eşler arasında doğru iletişim ve güzel geçimin oluşabilmesi ve devam edebilmesi için, her iki tarafın da kendi payına ne düştüğünü bilmesi ve elinden gelenin en iyisini yapabilmek için çaba sarf etmesi gerekir. Aksi hâlde, herkes ortaya çıkan sorundan karşısındakini sorumlu tutar. Bu ise çözümsüzlüğün ta kendisidir. Oysa bu, iki tarafın da katkısı olan bir sonuçtur ve çözümü de birlikte bulunmalıdır.
Bu kitap; yaşanmış olaylardan yola çıkarak, ailelerde yaşanan sorunların tespitine ve sorunların çözümünü kolaylaştıracak değişik bakış açıları kazandırmaya yardımcı olacaktır."

Bilmiyorsun ki sen, cevherinin terkibini bulduğun ve yasaklarını kurduğun gün, sivri burunlu ve miyop bakışlı Avrupa kuyumcuları ayağına kadar gelecektir.
Hücumdadır Mezar Taşları -Alp Arslan ve Malazgirt- adlı senaryo, Kültür ve Turizm Bakanlığının açmış olduğu Alp Arslan ve Malazgirt konulu senaryo yarışmasına Türkiye genelinde katılan 120 senaryo arasından seçilen ilk dört eserden biridir.

"Hüsrev ü Şirin, Tanpınar’ın ilk eseridir. İstanbul’a gelip bir sene Baytar Mektebi’nde okuduktan sonra Darülfünun’da felsefe ya da tarih okumaya niyetlenen Tanpınar, daha sonra büyük bir muhabbetle bağlanacağı ve fikrî yönden besleneceği Yahya Kemal’in edebiyat şubesinde 
derslere  girdiğini  öğrenince  bu  şubeye  kaydolur.  O  yıllarda  Darülfünun’dan  mezun  olmak için  bir  bitirme  tezi  yazmak  gerekliydi.  Tanpınar  da  –kuvvetle  muhtemel  hocalarının yönlendirmesiyle–  klasik  edebiyatımızın  en  önemli  şairlerinden  olan  Şeyhî’nin  Hüsrev  ü Şirin adlı eserini bitirme tezi olarak hazırlamıştır.
 
Tanpınar’ın  1923  yılında  hazırladığı  bu  tez,  günümüz  alfabesine  aktarılmış  ve  okuyucuya kolaylık sağlaması adına metin içinde geçen beyitlerin çevirileri dipnotlarda verilmiştir"
"Yaşar Kemal'in ""doğa-insan ilişkilerini en iyi anlamda veridğim yapıtlarımdan biri"" dediği Hüyükteki Nar Ağacı, traktörün tarıma girmesiyle birlikte işsiz kalan yarıcılar ve mevsimlik işçilerin dramını konu alıyor. Kapitalizmin Çukurova'ya düşen büyük gölgesi, her satırla görünür kılınıyor.

""İşte bu romanı ve Yaşar Kemal'in pek çok yapıtını güçlü kılan şey şu 'doğa-insan ilişkisi' sözlerinde saklanıyor. Çünkü Yaşar Kemal bu ilişkiye insanın en temel, en eski, dil yaratma yetisiyle özdeş bir niteliğiyle yaklaşıyor. Mitos yaratmak..."""
"16 Hikayeden oluşan güzel bir eser.
- Seyfettin'i Severdik
- Mahzunu Mücahit
- Bir Şey Yap
- Su Sesi
- Uysallığın Lüzumu Yok İsyanın Sırası Değil
- Masal ve Rüya
- Tâciser'in Şiiri
- Hikâye
- Bahar Dalı
- Yürüyen Hüküm
- Hikâye
- Aheste Beste
- Kambur Hafız ve Minare
- Hüzün ve Tesadüf
- Karakoncolos
- Dürbünlü Çiçek
- Mevzu Derin
- Uç Selahattin Uç"
Hz. Ali (kv) Efendimizin devlet adamlarına öğütlerini içeren bu eser, bugüne kadar defalarca basılmıştır. Yöneticilik vasfı taşıyan, bir makamın sorumluluğunu üstlenmiş herkesin her dönem ihtiyaç duyacağı bu güzel öğütleri, Türkçe - Arapça - İngilizce olarak 3 dilde istifadenize sunuyoruz.
"Selamlar ki, şeker dudaklıların vuslatı gibi içtendir, elbette onadır. Hasretler ki, âşıkların avazı kadar yanıktır, elbette onadır. Övgüler ki, özlem sözlerince füzûn ve arzular ki sevgililerin saçları misali uzun, ona, hep ona, hep onadır. O ki güldür, o ki sevgilidir, bütün mecburiyetler onadır.

Çölde alevlerle küfürler kavururken insanlığı ve bir gün ortasında kızıl kayalara çarparken vahşetlerin tutuşturduğu dalga dalga nefesler, bir melek adını andı onun. Sözcükler henüz yetim, sevgiler hançer sokumlarına mahkûmdu. Goncalardan kan damlıyordu gülistanlara ve çırçır böceklerinin rüya aralığında cinayetler işleniyor; babalar kızlarını toprağa diri diri gömüyordu. Cinnet karargâhına dönen yüreklerde hep aynı boşluk vardı ve masum kelebekler çarmıha geriliyordu, yalnızca masum oldukları için...

Zaman öyle bir zaman, mekân öyle bir mekândı… Ebabiller kara yere kararken Ebrehe’nin fillerini, gonca ana rahminde yetim kalıverdi. Kâbe’nin duvarını bir kırlangıç kucaklamıştı oysa, çığlık çığlığa… Ardından bir şair kollarını açıp haykırmıştı:

“Yaklaşıyor yaklaş­makta olan!.. Yaklaşıyor yaklaşmakta olan!.. Yaklaşıyor yaklaş…”

Avizesi cevzâ, ışığı dolunay idi gecenin... Yaklaşmakta olan, bir gül olup açtı ve yeminler edildi ömrüne. Gül açınca taşırdı insanlığın sevinç ırmaklarını ve dünya ilk kez dünya olduğunu hissetti. Bir bülbül gülün aşkına yanmış, yanmaktan kana boyanmıştı. Anlatıyordu:

Zamân o gül gibi gül görmedi zamân olalı
Gülün güzelliği dillerde dâsitân olalı Peygamber Efendimizin hayat hikâyesi…
İskender Pala’nın güçlü kaleminden…"

"Tarihi herkese sevdiren adam Talha Uğurluel, şimdi Peygamber Efendimiz’in(sas) hayatını, İslam Tarihi içinde cereyan etmiş nice önemli hadiseyi, Mukaddes Topraklardaki mekânlar eşliğinde, yüzlerce görsel üzerinden anlatıyor. 
 

Uğurluel, Peygamber Efendimiz’in(sas) doğduğu, büyüdüğü, peygamberlikle görevlendirildiği, hicret etmek zorunda kaldığı ve vefat ettiği toprakları Mekke ve Medine olarak iki bölüm halinde gezdiriyor.
 

Her mümin, Hz. Muhammed’in(sas) memleketine gitmek, evini görmek, çocukluğunu geçirdiği mahallede dolaşmak, koyun güttüğü dağları seyretmek ister. O’nun(sas) yaslandığı bir duvar, abdest aldığı bir kuyu, alnını koyduğu bir zemin, gölgelendiği bir ağaç sahabe tarafından kayıt altına alınmıştır. 
 

Hz. Muhammed’den(sas) sonra nice sahabe Mekke ve Medine’ye uğradıklarında, hac ve umre ibadetlerinde hep O’nun(sas) izini sürmeye özen göstermişlerdir. İşte bu çalışmada böyle bir hassasiyet gözetildi. Hz. Âdem’den günümüze Mukaddes Toprakların genel tarihi yanında Efendiler Efendisi’nin(sas) mukaddes izleri sürülmeye çalışıldı. 
 

Nerede doğdu, Hz. Hatice ile nerede yaşadı, parmağı ile ayı hangi tepenin üzerinden ikiye böldü, gizli gizli sahabeyle kimin evinde buluştu, ilk açık tebliğini hangi mekânda yaptı, suikastçıların elinden kurtulunca hangi istikamete yürüdü, hangi pazarları ziyaret etti, cinlerle ne zaman buluştu, nerede taşlandı, nerede ağladı ve nerede güldü?
 

Tüm bunları hatta daha fazlasını görmek, öğrenmek istiyorsanız bu çalışma sizin başucu kitabınız olacak. Her okuduğunuzda sizi o kutsal mekânlara götürecek, o mukaddes insanlarla buluşturacak."

Osmanlı Tiyatrosunun ünlü komiği Naşit'in hayatından bir bölümü konu edinir. Yazarın zıtlıkları ele alma biçimi her satırda hissedilir. Olay son derece hisli, iki kişi arasında geçen fırtınalı bir aşk atmosferi içinde anlatılır. Konusu tiyatro ve sinemanın ilgisini çekmiştir. Devlet Tiyatroları'nda başarıyla sahneye konulmasına rağmen TRT aynı başarıyı gösterememiştir. Televizyon dizisini izleyenlerin de romanın değerini yeniden keşfetmek adına mutlaka okumaları gereken bir eserdir.
"Mukaddime; ünlü İslâm devlet adamı, âlim, tarihçisi İbn Haldun’un 1377’de kapsamlı bir dünya tarihine “giriş” olarak yazdığı abidevî eseridir. Kitap, tarih ve sosyoloji felsefesinin genel meselelerine ansiklopedik ayrıntılarıyla girmekle birlikte, kendi içinde bir bütün oluşturması özelliğiyle şimdiye dek bilinen en iyi çalışmadır. Çağın öteki eserleri arasında, çözümleyici yeteneğinin genişliği ve tazeliği, insanlığın toplu bir görünüşünü ve toplumsal örgütlenmenin biçimlerini vermeye çalışması bakımından eşsizdir. İslâm’ın tarihî başarılarının özet bir çalışması olarak da Avrupa’da yazılmış benzeri çalışmaların çok ilerisinde bir eser sayılmaktadır.

’nin sözlük anlamı giriş demektir. İnsanın siyasî ve toplumsal örgütlenmesinde meydana gelen değişikliklerin bir modelini ortaya çıkarmak için bir tarihçinin giriştiği ilk çaba olarak kabul edilebilir. Yaklaşımında akılcı, yönteminde çözümleyici, ayrıntılarında ansiklopediktir. Geleneksel tarihçilikten tam bir kopmayı temsil eden , alışılagelmiş kavram ve kalıpları ortadan kaldırarak yalnızca olayları sıralamanın ötesinde tarihin bir açıklamasını, tarihin felsefesini bulmaya çalışır."
"Bireyi tanıma, iki yönlü bir kavramdır. Bireyin kendisini tanıması ya da bir başkasının bireyi tanıması çabalarını ifade eder. Falcılığın ötesinde verilere bağlı olarak bir başkasının bireyi tanıması, bilimsel olarak “gözlem” tekniklerinin kullanılması ile başlamıştır. Sağlık, eğitim, psikoloji, psikolojik danışma ve sosyal hizmet gibi çeşitli yönlerden bireye yardımı esas alan meslek alanlarının çeşitlenmesi, gelişmesi ve talebin artması ile de bireyi tanıma tekniklerinde önemli gelişmeler olmuştur.
Ülkemizde üniversitelerin, bilim ve araştırma kurumlarının çoğalması; hizmet ve çalışmalarda bilimsel kavram ve yöntemlere ağırlık verilmesi; veri toplama aracı olarak birey hakkında bilgi toplama teknik ve yaklaşımlara olan önemi de artırmıştır.
Bireyi Tanıma Teknikleri kitabı, “insanı ve insan davranışlarını” konu alan tüm bilim alanlarında ve özellikle üniversitelerin eğitim, psikoloji, psikolojik danışma, psikiyatri, ölçme ve değerlendirme, program geliştirme, sınıf öğretmenliği, çocuk gelişimi ve eğitimi, yönetim, özel eğitim, mesleki ve teknik eğitim, sosyal hizmet, iletişim, halkla ilişkiler ve diğer ilgili bölümlerinde lisans düzeyinde okutulabilecek bir “ders kitabı” olarak hazırlanmıştır"
Eskilerde kaldı medeniyet tasavvurumuzu yansıtan şehirler… Önce… Daha huzurlu, daha sakin, daha insânî ve daha güvenliydik. Kul hakkı, hizmet, tevazu, merhamet, iyilik, sevgi, saygı, komşuluk, mahalle kültürü, yardımlaşma, olabildiğince az alıp çok verme gibi değerleri konuşmaya gerek duymaz, yaşardık… Sonra… Bizim olmayan bir medeniyet tasavvuruna özenip onun zihniyetine ait yapılar inşa ettik… AVM’ler… Şehirleri canavarlaştıran… Gökdelen(cik)ler… Bir servet gösterisi sunan… Apartmanlar… Komşuluğu öldüren… Vahşi mekânlar… Ve… İçimizdeki değerlerin yerini de kapitalizmin bize “çağın ihtiyaçları” olarak sunduğu cicili-bicili oyuncaklar, nefsânî-bireysel tüketim, hırs, daha iyi bir hayat ümidi ve daha çok para kazanma arzusu aldı… Halbuki İslam Medeniyeti’nin değerler sistemi bütün insanlık için tek ümit kaynağı! O zaman düşünmemiz lazım: “Yaradan, bize bir kapı açıp yol gösterdi de biz farkında mı değiliz?”Ve bize, “Haydi bakalım! Şimdi inancınızla ve kapitalizmin size sunduğu biçimlerle çözüme ulaşın.” mı diyor?
İçimizdeki Biz, yaşamımızdaki dayanışma gerçeğinin temelidir. Bu gerçeği yaşayan insanlar birbirlerine güven duyarlar. Aile yaşamı, komşuluk ilişkileri, ekonomik ve politik yaşam bu güven üstüne kurulur. Böyle bir toplumda trafik ışığında motoru stop eden arabanın sürücüsüne yardım eli uzanır; çocukların ve toprağın geleceğine sahip çıkılır. Evlerin içi kadar sokakların ve kentlerin temizliğine de önem verilir. Dayanışma bilincinin olmadığı yerde, Sen-Ben Anlayışı hakimdir. Evrendeki dayanışma gerçeğinin fark edilmesi BİZ Bilinci'nin temelini oluşturur. Bu kitap, Sen-Ben Anlayışı üzerine kurulmuş aile ve iş yaşamının sorunlarını irdelemekte ve çözümün BİZ Bilinci'nde yattığını göstermektedir.
"Yetişkin olmanın nasıl olduğunu merak eden çocuklara.
Hala çocuk olmanın nasıl olduğunu merak eden yetişkinlere.
 
Sevgili çocuklar, her yetişkinin içinde bir çocuğun yaşadığını biliyor muydunuz? Yetişkinler meşgul ve stresli taklidi yaparak bu gerçeği gizlemeye çalışırlar ama bildiğiniz gibi, çocukları gizlemek imkansızdır çünkü çocuklar bazen dışarı çıkıp OYNAMAK isterler!
 
Bu kitap hem yetişkinlere hem de çocuklara hitap ediyor. Yetişkinlerin neden bazen tuhaf davrandıklarını ve hepimizin içindeki çocuğu korumanın ne kadar önemli olduğunu açıklayarak eğlenceli görseller eşliğinde sizlere keyifli bir okuma sunuyor.
 
“Sevgi, yaşam ve anı yaşamakla ilgili gerçekler, her yaşa hitap eden bu eğitici kitapta mizahi bir şekilde işleniyor.” -- FOREWORD REVIEW"
"İçindekiler;

- İşaretler

- Kısaltmalar

- Ming Hanedanlığı Tarihi, Batı Bölgesi'nin Durumu ve Çin İle Batı Bölgesi İlişkileri

- Ming Döneminde Türk Dili İle Yapılan Çalışmalar ve Eserler

- İdikut Sözlüğü'nün Nüsahaları ve Üzerinde Yapılan Çalışmalar

- İdikut Sözlüğü'nün Dil Bilgisi Bakımından Özellikleri"
"İhtilâl mi İnkılâp mı? başlıklı bu eser, 10 Mayıs 1922-15 Ağustos 1922 tarihleri arasında, Millî Mücadele’nin sözcüsü Hâkimiyet-i Milliye gazetesinde tefrika hâlinde yayımlanmış, daha sonra Samet Ağaoğlu tarafından kitaplaştırılmıştır. Hâkimiyet-i Milliye gazetesinin başyazarı da olan Ahmet Ağaoğlu, on dört bölümlük bu tefrikada Millî Mücadele’nin hedefini açıkça ortaya koymanın yanı sıra, Cumhuriyet ve inkılâpların programına dair de genel bir çerçeve çizer.
Yayınevimizin bu baskısında, günümüz okurunun eserden istifadesini mümkün olduğunca kolaylaştırmak amacıyla eserde kısmi bir sadeleştirme yapılmış, bazı kelime ve kavramlarsa dipnotlarla açıklanmıştır."
"Bugün hâlâ daha tartışma konusu olan, Osmanlı sonrası Ortadoğu'da uluslararası ilişkilerin devam eden etkisini daha iyi anlamak için Amit Bein yeni bir perspektif sunuyor. Kasıtlı bir kopuş ve komşularıyla kopmuş bağlar dönemi olarak kabul edilen Türkiye'nin bu dönemi için Amit Bein, detaylı araştırmasıyla 1930'ların çalkantılı ortamında Türkiye'nin aslında bölgesel etkinliğini artırmaya yönelik adımlar attığını savunuyor. Kemalist ideolojinin bıraktığı mirasın günümüz siyasetindeki yankılarını irdeleyerek, Türkiye'nin bölgesel politikalarına ve uluslararası ilişkilere katkısını derinlemesine analiz ediyor. Kemalist Türkiye ve Ortadoğu, tarih meraklılarına, siyaset bilimcilerine ve bölgesel ilişkilerin karmaşıklığını anlamak isteyen herkese sesleniyor.
 
Bein'in, etkileyici ve çekici bir üslupla yazılmış olan kapsamlı ve içgörülü araştırması, Ortadoğu, Türkiye ve özellikle Britanya gibi sömürge güçlerinin bölgedeki rolüne ilgi duyan herkes için ""okunması gereken"" bir eserdir.
–Çiğdem Balım, Journal of Anglo-Turkish Relations"
"Elinizdeki bu kitap, siyonist - evanjelist inanç ile kapitalist hegemonyanın sapkın ve barbarca eylemlerinin -Irak ve Filistin özelinde- Ortadoğu coğrafyasında yarattığı kaosu ve yıkımı konu alan iki tiyatro oyununu içermektedir.
2003’de Amerika’nın Irak’ı işgali ile Ekim 2023’de İsrail’in Gazze’de yaptığı vahşeti / soykırımı sentezleyerek dramatik bir izlek üzerinden anlatan Caniler ve Ötekiler adlı oyun Ortadoğu insanının derin trajedisini Cioran’ın “gül ve balta” betimlemesi ve Maalouf’un “lale bahçesine girmiş gergedan” benzetişi etrafında örgüleyen tiyatral bir hikayedir.
Diğer bir oyun ise Filistin Battaniyesi’dir.
 
Çeşitli metaforlarla örülü olan oyunda vatanlarından, topraklarından, evlerinden zorla sürgüne gönderilen yaşlı karı kocanın terkedilmiş, köhne bir barakaya sığınışları üzerinden her türlü gaspa ve ölüme mahkûm bırakılmış Filistinlilerin trajedisi anlatılmaktadır. Kısa -  dramatik bir kurgu içerisinde yansıtılan oyun özellikle ‘battaniye’ metaforu eşliğinde vahşi bir gasp hikayesinin mimetik aktarımını ele almaktadır."
İngiliz romancısı. 19 yaşında gazeteciliğe başladı. Londra yaşamı üzerine yazılar yazdı. İlk kitabı iki ciltlik Boz’un Karalamaları’dır. Bundan sonra yapıtları birbirini kovaladı. Dickens kendi çağının en önemli edebiyatçılardan biri olarak görülür. Her zaman popüler kalmıştır ve hâlâ her sanat tarzında uyarlanmaya devam ediyor. Gerçekçiliği, mizahı, yazım şekli, benzersiz karakterleri ve toplum eleştirileri sayesinde Tolstoy’tan George Orwell’a kadar pek çok yazar tarafından övülmüştür.
"Kitabın ilk basımı ""Keşkesiz Bir Yaşam İçin İletişim"" ismiyle yayımlanmıştır.
 
""Keşke çocuğumla daha çok zaman geçirseydim!""
""Keşke vicdanımın sesini dinleseydim!""
""Dilim tutulsaydı da keşke söylemeseydim!""
Ne kadar sık duyarız 'keşke' sözcüğünü. ""Şimdi bildiğimi keşke gençliğimde bilseydim!"" diyen kişi, verdiği yanlış kararlardan duyduğu pişmanlığı dile getirir. Haksız mı? Bize verilen şu ömürden başka neyimiz var? 'Keşke'siz bir yaşam için kim olduğunu ve ne istediğini bilmek yetmez; varoluşunu yaşamayı ve paylaşmayı da bilmek gerekir. Bir düşünün: Pişmanlıklarınızın çoğunun insan ilişkilerinden kaynaklandığını görürsünüz. Bu kitap, ailede, işyerinde ve toplumda sağlıklı insan ilişkilerine önem veren, 'keşke'siz bir yaşam isteyen insanlar için yazıldı; yaşamınızın sonunda, ""Keşke kendi hayatımı yaşayabilseydim!"" dememeniz için!"
"Türkçenin yabancı dil olarak öğretimine yönelik hazırlanmakta olan eserler, sayı ve içerik bakımından gün geçtikçe daha da çeşitlenmektedir. Özellikle son yıllarda anadili Arapça olan ve Türkçe öğrenen bireyler için birçok çalışma yapılmaktadır. Bu bağlamda birkaç yıl önce ülkemize geçici sığınmacı olarak gelip bir süre sonra yerleşen Arap göçmenlere Türkçe öğretmek amacıyla hazırlanmış olan eserler de çoğalmıştır. Söz konusu alandaki kaynak eserler genellikle Türkçeyi temel düzeyde öğretmek üzerinde yoğunlaşmıştır. Ancak bu tür eserler arasında iletişim ve basın Türkçesiyle ilgili müstakil bir kitap bulunmamaktadır. Elinizdeki bu kitabın ilgili alandaki boşluğu dolduracağı düşünülmektedir. 
Kitabın giriş kısmında Arapça açıklamalı bazı Türkçe dilbilgisi yapıları bulunmaktadır. Ayrıca iletişim ve basın dilinde sık kullanılan ifadeler Arapça karşılıklarıyla açıklanmıştır. Kitaptaki metinler; kazalar, doğal afetler, siyaset, bilimsel buluşlar vb. alanlarına göre sınıflandırılmıştır. Bu sınıflamada kolay metinden zor metne, kısa metinden uzun metne doğru bir aşama gözetilmeye çalışılmıştır. Her metnin altında metinde geçen kelimelerin Arapça karşılığı verilmiştir. Kitabın sonunda ise kitapta yer alan tüm yeni kelimelerin bulunduğu Türkçe-Arap şeklinde bir sözlükçe bulunmaktadır. Kitabın sonuna ayrıca iletişim, basın ve yayın dilinde sık karşılaşılan kelimelerin listesi eklenmiştir."
"Uzun yıllardan beri okullarda kaynak kitap olarak okutulan İlkgençlik Çağına Öyküler adlı bu derleme, usta yazar Selim İleri’nin tüm edebiyat severler için hazırladığı eşsiz bir hazine..
Samipaşazâde Sezai, Hüseyin Rahmi Gürpınar, Halit Ziya Uşaklıgil, Ahmet Hikmet Müftüoğlu, Halide Edib Adıvar, Memduh Şevket Esendal, Âbdülhak Şinasi Hisar, Ömer Seyfettin, Halikarnas Balıkçısı, Refik Halit Karay, Reşat Nuri Güntekin, Yakup Kadri Karaosmanoglu, Nahit Sırrı Örik, Mahmut Yesari, Peyami Safa, Suat Derviş, Kenan Hulusi Koray, Sait Faik Abasıyanık, İlhan Tarus, Sabahattin Ali, Samet Ağaoğlu, Cahit Sıtkı Tarancı, Kemal Bilbaşar, Kemal Tahir, Fikret Ürgüp, Orhan Kemal, Orhan Veli Kanık, Cihat Burak, Haldun Taner, Peride Celal, Samim Kocagöz, Tarık Buğra, Feyyaz Kayacan, Mehmet Şeyda, Sabahattin Kudret Aksal"
Türk şiirinin çizgisini değiştirmiş, çok yönlü, evrensel boyutlu bir şair ve yazarın bu basım için yeniden gözden geçirilmiş, kaynak metinler esas alınarak düzeltilmiş "külliyatı"...
"“Aydınlığa ve vuzuha açılan bir kapı, sonsuzluğa doğru uzanan bir yol, hakikat ve merhamet deryasına doğru akan bir nehir, göğe yükselen bir miraç...
 
Mustafa Kutlu’nun İlmihali’nde (ki yıllar önce ilk metinler ortaya çıktığında ona birlikte Kutlu İlmihal adını vermiştik) yüksek bir hissiyatın eşlik ettiği bu hikmetli anlatım edebin ve edebiyatın, sanatın imkânlarıyla yeni bir biçime ve üsluba kavuşuyor, terütaze yeni bir ihmihal türüne kanatlanıyor.
 
Yazar metinlerin neredeyse tamamında aslında kendi tecrübelerini, müşahedelerini, içten duyduklarını, tazarru ve niyazlarını, ızdıraplarını, zevk ve acılarını, ümit ve korkularını, rüya ve hayallerini anlatıyor. Bir dua gibi, bir rahmet seli gibi hikâye ediyor. Merhamet, hürmet, hizmet sütunları üzerine yükselen bir ahlâk dünyası, bir insanlık meşheri kuruyor.”
İsmail Kara"
"Ilias’la ilk karşılaşma, hangi vesileyle olursa olsun, her okur için eşsiz bir tecrübedir. Ilias okuyucularına yalnızca Homeros’un mısralarının gücünü ve bir kahramanın serencamını değil, her insana, her okura ait bir serencamı da sunar. Tutarlılık timsali olması beklenen kahraman Ilias’ta, hepimiz gibi kendisiyle çelişebilen bir insanoğlu olarak resmedilir. Tanrılar, kahramanlar ve insanlar hem dünyevi hem kozmik bir çatışmanın tarafları olarak aynı alanda yer alır.

Kanın dehşetiyle, gözyaşlarının hüznüyle dolu bu kadim savaş hikâyesi her zaman bir başyapıt, şiirin, hatta bütün edebiyatın başlangıç noktası olarak kabul edilmiştir. Anadolu topraklarında gerçekleşen
bu savaşın ayrıntıları bütün edebi geleneğin tasavvurlarının fışkırdığı ana memba haline gelmiştir. 2000 yılı aşkın süredir farklı çevirilerle hep okunmakta olan bu mısralar Erman Gören’in Türkçesinde,
Homeros’un söyleyişinin kimi zaman ürpertici gelebilecek garipliğini yok saymayan, savaş sahnelerinin hızına yaraşır bir akış kazanıyor.

Uzun yıllara yayılan bir emeğin sonucu olan, kapsamlı bir giriş yazısı ve hacimli bir sözlükle zenginleşen bu çalışmayla, Türkçe, Homeros’un “söz”üne (epos) sadık ve Eski Yunancadan yapılmış eksiksiz birçeviri kazanıyor."

"Takdim
- Bütün sanat, fikir, vecd, hassasiyet ve imân melekelerimi birleştirerek yepyeni bir hâdise mahiyetinde ortaya atmak ateşiyle yandığım ""İman ve İslâm Atlası""... O zamanlar bir yığın malzeme toplamış olmama rağmen, bunları tablolaştırmamış ve aşkımın gerektirdiği nizam ve ifâdeye kavuşturamamıştım. Zira, göz açıp kapıncaya kadar hapis müddetim bitmiş ve haberini başıboş köpeklerden aldığım dış hayatın, bana kapısı açılmıştı. Buyur bakalım, o kadar özlediğin köpeklerin dünyasına!.."


"Otuz iki yıllık bir zaman diliminde yazılan İnce Memed dörtlüsü, düzene başkaldıran Memed'in ve insan ilişkileri, doğası ve renkleriyle Çukurova'nın öyküsüdür. Yaşar Kemal'in söyleyişiyle ""içinde başkaldırma kurduyla doğmuş"" bir insanın, ""mecbur adam""ın romanı.
Abdi Ağa'nın zulmüyle köyünü terk etmek zorunda kalan Memed, Ağa'nın yeğeniyle evlendirilmek üzere olan Hatçe'yi kaçırır. Abdi Ağa'yı yaralayan, yeğenini de öldüren Memed eşkiya Deli Durdu'ya katılır, ancak kıyıcılığına katlanmadığı Deli Durdu'dan iki arkadaşıyla birlikte ayrılır. Memed, sıradan bir köy çocuğuyken, zulmedenler için eşkiyaya, köylüler içinse bir kurtarıcıya dönüşür."
Öldürülen Abdi Ağa'nın yerini kardeşi Hamza alır. Memed, topraklarını ele geçirmek için Vayvay köylülerine zulmeden Ali Safa Bey'i ve Hamza'yı öldürür. Ancak köylüler için tam bir efsaneye dönüşmesine rağmen zulmedenlerin öldürmekle bitmeyeceği konusunda kuşku duymaya başlar. Abdi Ağa gitmiş, yerine Hamza gelmiştir, onun yerini de bir başkası alacaktır. "Kalemi insanlığın hizmetinde bir yazar..."
"Otuz iki yıllık bir zaman diliminde yazılan İnce Memed dörtlüsü, düzene başkaldıran Memed'in ve insan ilişkileri, doğası ve renkleriyle Çukurova'nın öyküsüdür. Yaşar Kemal'in söyleyişiyle ""içinde başkaldırma kurduyla doğmuş"" bir insanın, ""mecbur adam""ın romanı.

Abdi Ağa'nın zulmüyle köyünü terk etmek zorunda kalan Memed, Ağa'nın yeğeniyle evlendirilmek üzere olan Hatçe'yi kaçırır. Abdi Ağa'yı yaralayan, yeğenini de öldüren Memed eşkiya Deli Durdu'ya katılır, ancak kıyıcılığına katlanmadığı Deli Durdu'dan iki arkadaşıyla birlikte ayrılır. Memed, sıradan bir köy çocuğuyken, zulmedenler için eşkiyaya, köylüler içinse bir kurtarıcıya dönüşür."
"“Boş garlar, kuzey filmlerini andırır. Belki duygusunda vardır kuzey, ıssızlık, yalnızlık, kar, beyazlık, boşluk... Tren oysa yalnız garları değil, ovaları en çok da, bozkırları, ve karın adeta bir heykel durumu aldığı zamanları, kentleri, yolları doldurur. Beyazperdeyi de ilk trenin doldurduğunu, sinema salonundaki seyircilerin lokomotif üstlerine geliyormuş duygusuyla kaçıştıklarını okurken biraz şaşırmış, ama çokça gülmüşüzdür. Tren garlardan, yollardan sonra en çok öyküleri, romanları, filmleri, şarkıları, türküleri, mektupları doldurdu... (Trenin gelişi gibi cümlenin de gelişi ve gidişi belli. Siz bir zahmet benim yerime cümlenin devamını şöyle yazıverin: En çok da gönlümüzü doldurdu.)”
 
Bilen bilir, Haydar Ergülen’in yazı hayatını en çok trenler, yolculuklar ve Eskişehir doldurur. Belki bu yüzden İnce Tren’deki yazılar da lirik bir demiryolunda ilerlerken, Edip Cansever’in “Vakit vakit incelen vakit” dediği gibi “incelir” ve gönlümüzde kalır."
"Diyarbekirli Mehmed Said Paşa'nın Tabsıratü'l-İnsân isimli eseri günümüz Türkçesiyle ilk defa yayımlanıyor. 1872 yılında yayımlanan eserini Said Paşa, bir roman olarak tasarlamış ve o şekilde kaleme almış. Said Paşa ""Methedilmeye ve aşağılanmaya layık ahlâkı, roman suretiyle beyan eder"" dediği kitabının, ""ahlâkın düzeltilmesine hizmet edecek hoş bir eser"" olduğunu söylemektedir. Elbette bu romanın kahramanları hepimizin yakından tanıdığı, hiç de yabancısı olmadığımız, bazen tutum ve davranışlarımızla, bazen de tercihlerimizle ortaya çıkan; zaman zaman aklımızı ele geçiren, bizi yenilgilere uğratan, ayağımıza çelme takan, tecrübeler hazinemizi oluşturan, hatalar yaptıran sonra pişmanlıklar veren, velhasıl bütün bir ömür boyu başka başka suretlerle de olsa bize eşlik eden kahramanlar. Tabsıratü'l-İnsân’nın olumlu ve olumsuz özelliklere sahip bütün kahramanları, hayat isimli hükümdarın hükümranlığı altındaki bir memleket olan insanda yaşayan, bazen onun hayatını zindana çeviren, insan olmanın acısını, sorumluluğunu, yüce görevini duyuran ve yaşatan bazen de her biri onu kendi hükmünce eğite eğite, insan olmanın patikalarında dolaştırıp, eşref-i mahlûk hâline gelmesinin yollarını öğreten kahramanlar. Eserde, insanın kendisinde bulunan vasıflarla hayatın her bir anında nasıl ve ne şekilde sınandığı nasıl halden hâle savrulduğu basiretle, ustalıkla anlatılmakta.

İnsan Tutulan Ayna ismini verdiğimiz bu eser çeşitli okumalara tabi tutulabilecek bir eser. O, insana ait her bir sıfatı, her bir vasfı, bütün derinlikleriyle ele alan bir psikoloji eseri, güzel ve kötü ahlâkı meydana getiren vasıfları tanıtan bir ahlâk kitabı, insanın nefsini eğitmesinin yollarını öğreten, iç eğitiminde, hakikate ayarlı bir gönül sahibi olma yolunda karşılaşacağı hileleri gösteren bir tasavvuf eseri. Ama o istisnasız herkesi ilgilendirebilecek bir eser."
"İnsan İsterse’de ilham veren insan öyküleri anlatılıyor. Sıfırdan zirveye büyük engelleri aşarak gelmiş insanlara da, sıradan biri olarak yaşarken sıra dışı bir iş başarmış kişilere de yer veriyor. Bu sayıda kimler var?

·Geçirdiği çocuk felci nedeniyle iki bacağını kaybetti. İlk cümlesini 7 yaşında kurmaya başladı. Bir gün kendisiyle yüzleşti ve bir başarı yemini etti.
""Topal Seyfettin'in engelli hayat koşusu...

·Tek istediği senarist olmaktı ama kendini kabul ettiremedi. Yapımcı oldu. Yine kabul edilmedi. Evdeki çatal bıçak ve masa örtüsünü kullanarak bir dizi çekti. Sonra ne mi oldu?

·Üniversiteye hazırlanıyordu. Görme özürlüydü. Rakipleri interaktif CD’lerle hazırlanıyorken, o kitap bile bulamıyordu. Bir baba ile oğlunun etkileyici başarı hikayesi..

·Bir mağazada müşteri temsilcisiydi. Tek istediği şarkı söylemekti. Sezen Aksu’yu 6 ay boyunca aradı, ulaşamadı. Bunun üzerine bir plan yaptı. Bu sanatçı kimdi ve hayalini nasıl gerçekleştirdi?

·Liseden sonra okumasına izin verilmedi. Sürekli güzel kız kardeşiyle kıyaslandı. Bir gün çok aşağılandığında kalktı ve dedi ki, ‘Ben az önce bir yemin ettim. Bir gün, hiç kimsenin olmadığı bir yerde olacağım.’ Sonra kim mi oldu?

·Okul hayatını ilk okulda noktalayıp, hayat okulunda başarıyla yükselen, bugün 50’yi aşkın şirketle 108 farklı ülkeye mal satan bir işadamının zirveye zorlu çıkış öyküsü.

·İstanbul’a geldiğinde bir arkadaşına ait bir oda bir salonu olan bir evde kalıyordu. Üç yıl içinde gayrimenkul sektöründeki başarılarıyla ABD’de ödül aldı. Bir girişimcinin İstanbul’u yenme öyküsü..

·40 yaşında Türkiye’deki tüm kariyerini bırakıp ABD’de yaşamaya giden bir mühendisin, Amerikan mucizesi ile müthiş Türk karışımı bir yükseliş öyküsü..

·Evdeki gaz lambasının yakıtı bitince sokak lambasında ders çalışan Yozgatlı bir öğrencinin Adalet Bakanlığına yükseliş öyküsü..

·11 yaşında İstanbul’da parasız yatılı okulda tek başına kalarak başladığı hayat mücadelesinde, sıfırdan sanat dünyasının zirvesine çıkan çıplak ayaklı, kızıl saçlı, bir entelektüel sanatçının öyküsü.."
"""Tek önemli vakit vardır; içinde bulunduğunuz an. O an en önemli vakittir, çünkü sadece o zaman elimizden bir şey gelebilir. En önemli kişi, kiminle beraberseniz odur, zira hiç kimse bir başkasıyla bir daha görüşüp görüşmeyeceğini bilemez; ve en önemli iş iyilik yapmaktır, çünkü insanın bu dünyaya gönderilmesinin tek sebebi budur.”
Yazar kimliğinin yanısıra din, toplum, sanat konularındaki görüşleriyle ruhani ve ahlâki bir lider olarak da saygı gören Lev Nikolayeviç Tolstoy (1828-1910) kısa hikâyelerinde de bu çok yönlülüğünü yansıtır.
Derlememizde yer alan İnsan Ne ile Yaşar?, İnsana Ne Kadar Toprak Gerekir?, Hayatın Anlamı, Kefaret, Büyürse Söndüremezsin, Üç Ölüm isimli hikâyelerinde Tolstoy, iyilik-kötülük; açgözlülük-tokgözlülük, hayat-ölüm benzeri karşıtlıkların felsefi bir yanıtını vermeye çalışırken; edebi gücünü de sergiliyor."
Cinsel dürtüler üzerinde zorunlu kontroller yapılması gerektiğinde, kaçınılmaz olarak bir tür nevroz üretildiğinin varsayıldığına inanıyorum. Eğer nevrozdan kastımız anormallikse, bu görüş olgular tarafından desteklenmemektedir. Tüm medeni insanların bir nevrozdan mustarip oldukları bir anlam taşımaktadır, ancak bu kelimeyi genellikle uyumsuz kişilerin sinirsel durumları için kullanırız. Son yıllarda, toplumumuzda, aslına bakılırsa tüm beyaz uygarlıklarda insanların üzerine çok fazla stres binmiş durumdadır; ancak başarılı bir şekilde uyum sağlayanların sayısının çok daha fazla olduğu unutulmamalıdır. Başarıyla uyum sağlayan bu kişilerin bir kısmı, uyumsuz dediğimiz kişiler kadar kelimenin tam anlamıyla nevrotiktir; ancak anormallikleri nizami bir yapıdadır. İnsan davranışı enstrümanında bazı notalar normal, diğerleri anormal, bazıları eksantrik, diğerleri suçlu olarak adlandırılır. Her durumun farkı, bir tür değil bir derecedir; ve sınırlar her toplum tarafından keyfi bir şekilde belirlenir. Suçlu olarak hapse atılmayan birçoğumuzun saygıdeğer sayılabilecek kabahatler işlediği gibi, her birimiz de abartıldığı takdirde tıbbi olarak nevroz olarak teşhis edilecek sinirsel bir duruma yol açan bir davranış biçiminden de suçluyuzdur. Zorunlu cinsel perhiz yoğun olduğunda, bazı insanlar kültürel çevreyle uyum sağlayamazlar; ama onlara olan sempatimizin, uyum sağlamayı başaranların varlıklarını gizlemesine izin vermemeliyiz. Ayrıca, yargılarımızın göreceli niteliğini de unutmamalıyız. Kanıtlara göre, çoğu durumda zorunlu cinsel perhiz sosyal enerji oluşturmaktadır; sinir sisteminin düzensizliği nadiren teknik olarak nevroz olarak adlandırılan şeye yol açar.
"Her insan, içinde bir ışıkla doğar. Bu ışıltı ve masumiyet bebeklerin her tarafından dışa yansır. Bebeklerin kokusu bile masumiyet kokar. İnsanların içinde doğuştan var olan ışık ne kadar kararsa da asla sönmez. Bu ışık zaman zaman farklı duygularla gölgelense de için için yanar ve hep iyiyi, güzeli arzu eder. İçimizdeki bu ışık hep bir “umut”tur. Eğer isterse, eğer imkan ve fırsat sunulursa içimizdeki gölgelenmiş ışığı çıkartabilir, zamanla sevgi ve güzeli saçabiliriz etrafa.

Böylelikle içimizdeki masumane ama sessizce yaşamaya çalışan, gürültünün patırtının arasında uykuya dalan o sevimli bebeği artık uyandırma zamanı gelmiştir. İçimizdeki çocuğu uyandırınca, o zavallı yavrucağın olumsuz duygu ve davranışlarımızdan nasıl da acı çektiğini fark ederiz. Biraz empati yaparak acı içinde kıvranan bir çocuk olmanın ne demek olduğunu yaşar ve hissederiz. İşte o zaman belki aklımızı başımıza devşirebiliriz. Ben neler yapıyor, neler söylüyorum?!.

Zaman zaman içimizdeki çocuğun bize tepki göstermesine izin verelim. Bu çocuk, bize yaşama sevinci verir, bizi hayata bağlar; o sebeple onu koruyup kollayalım. Yüreğimizde kibir, kin, nefret, kızgınlık, ön yargı öfke ve hasetlik gibi duygular taşıyarak bu çocuğa –aslında kendimize- ne kadar zarar verdiğimizin farkında mıyız? Bunların yerine yüreğimizi alabildiği kadar sevgi, saygı güven, hoşgörü, kanaat, yardımseverlik.. duygularıyla doldursak ve hayata güzel baksak ne kaybederiz?"
"Dostoyevski’nin henüz yirmi dört yaşında kaleme aldığı İnsancıklar, Rus edebiyatının ilk toplumsal romanlarından biri kabul ediliyor. Sınıf çatışması, edebiyat sevgisi ve hayata tutunma çabasının iki dostun mektuplarıyla anlatıldığı bu eser, büyük yazarın okuyucunun karşısına çıktığı ilk kitabı.
  “Aynı eski, bildik eşyalara bakındım durdum. Aynı gri, kasvetli eşyalara... Eskisinden farklı görünmüyorlardı. Peki o mürekkep lekeleri, masa, aynı sandalyeler. Zaten önceden gördüklerim miydi gerçekten? Evet, aynılardı, tamamen aynılardı hem de. Peki, o zaman ben neden durduk yere yeniden doğmuş gibi davranmıştım ki? O ruh hâlinin sebebi neydi? Benim için birden güneş doğmuş, gökyüzünü maviye çevirmişti de o yüzden. Neden öyle olmuştu? Neden bazen, gerçek olmasa da, tatlı kokular bahçeye dolmuş gibi oluyor? Benim aptalca hayal gücümün ürünü olsa gerek hepsi. Bazen insan duygusallığa sürüklenip hayatının neye benzediğini unutuyor. Hatta heyecanından gereksiz heveslere kapılıp kendini kandırıyor işte."
"Dostoyevski’nin henüz yirmi dört yaşında kaleme aldığı İnsancıklar, Rus edebiyatının ilk toplumsal romanlarından biri kabul ediliyor. Sınıf çatışması, edebiyat sevgisi ve hayata tutunma çabasının iki dostun mektuplarıyla anlatıldığı bu eser, büyük yazarın okuyucunun karşısına çıktığı ilk kitabı.
  “Aynı eski, bildik eşyalara bakındım durdum. Aynı gri, kasvetli eşyalara... Eskisinden farklı görünmüyorlardı. Peki o mürekkep lekeleri, masa, aynı sandalyeler. Zaten önceden gördüklerim miydi gerçekten? Evet, aynılardı, tamamen aynılardı hem de. Peki, o zaman ben neden durduk yere yeniden doğmuş gibi davranmıştım ki? O ruh hâlinin sebebi neydi? Benim için birden güneş doğmuş, gökyüzünü maviye çevirmişti de o yüzden. Neden öyle olmuştu? Neden bazen, gerçek olmasa da, tatlı kokular bahçeye dolmuş gibi oluyor? Benim aptalca hayal gücümün ürünü olsa gerek hepsi. Bazen insan duygusallığa sürüklenip hayatının neye benzediğini unutuyor. Hatta heyecanından gereksiz heveslere kapılıp kendini kandırıyor işte."
"İnanan bir insan her konuda olduğu gibi, imanî meselelerde de ağzından çıkan sözlere dikkat etmeli, imana aykırı sözlerle dilini kirletmemelidir. Günlük hayatta çokça duyduğu-muz, bazen de farkında olmadan kullandığımız, ""insanı uçuruma götüren"" o kadar söz var ki...
""Kader utansın"", ""Burası Allah’ın unuttuğu yer"", ""Seninle cennete bile girmem"", ""Allah gelse, seni elimden alamaz!"", ""Fala inanma, falsız da kalma"", ""Yalansız iş mi var?"", ""Kur’an çarpsın!"", ""Kahpe felek!"", ""Kahrolsun şeriat!"", ""Âhirete gidip gelen mi var?"" bu sözlerden sadece birkaçı.
Mehmed Paksu bu kitapta, imana aykırı düşen, imana zarar veren bazı sözleri mercek altına aldı. İmanı koruma davasında büyük kayıplara yol açacak bu sözleri, her Müslüman’ın itinayla ve acilen hayatından çıkarması gerekir."
Çağlar ilerledikçe, toplumlar değiştikçe insanları da değişiyor, başkalaşıyor. Doğa durmuyor, yürüyor, yürürken insanı da ardınca sürüklüyor. Nitekim düşünce çağırlarının ortaya çıkışı, felsefe dizgelerinin doğuşu, bilimsel başarıların birbirine izlemesi hep bu değişmenin sonucudur. Bu değişmede insanın doğaya egemenliği söz konusu değildir, doğa insanı denetim altına almıştır.


"Göğe doğru uzanan dağların eteğinden ovayı gerdanlık gibi kıvrım kıvrım saran ırmağın azgın suyundan patronu kurtardığı ve bundan dolayı yapılan röportaj nedeniyle zalim kahyanın hışmına uğraması bir yana kahyanın dünyalar güzeli kızına aşık olmamak için iç dünyasında verdiği mücadele...
Çiftliğin sahibine, kız kardeşinin kocası tarafından yapılan akıl almaz tezgahı...
Bir kadının kocasından dolayı çekmiş olduğu acı dolu günler...
Kışın insanın iliklerine kadar işleyen dondurucu soğuğunda evsiz ve barksız bir çocuk...
Kahyanın ırgatlara yaptığı haksızlıklar ve zulüm...
Dostluklar, arkadaşlık, insanlık, birliktelik...
Ve anne sevgisi..."
Namık Kemal; İntibah’ı sürgünde, Kıbrıs’taki Magosa Kalesi’nde yazmıştır. Romantik üslupla yazdığı bu romanda ayrıca eleştirel bir tarz da benimser. Romanın baş karakteri Ali Bey, Mahpeyker adında, zamanın ünlü bir aşüftesiyle tanışır ve ona kuvvetli duygularla bağlanır. Ama annesinin etkisi ve Dilaşup’un güzelliğiyle bu aşkın yönü değişecektir.

'İnsanların, aralarında iletişim kurabilmek için ortaklaşa tutacakları bir ipe sahip olmalarına gerekiyor. Aynı dünyada yaşıyor ve aynı dünyayı paylaşıyor olmamızın bize böyle bir ipi tutma fırsatını bahşettiğini düşünebiliriz. Bununla birlite daha somut, daha elle tutulabilir durumların da sözü edilebilir: Aynı secdeye baş koymanın benimle, Filipinler'de yaşayan Müslüman kardeşim arasında mecazi bir ipin var olduğuna delalet ettiğini niçin düşünmeyelim? Burada anlaşılması gereken, benim burada, bu dünyada yalnız olmadığım, tuttuğum ipin karşı ucunda daima birinin bulunduğu ve benimle aynı tınıyla titreştiği bilincini taşıyor olmamdır.''
Benliğimizde barınan iradeyi alemin iradesinden, daha şahsi ve tam adı ile Allah'ın iradesinden ayırıp onunkine denk bir kudret gibi düşünmek, zavallı insanlığımızın aczinden fışkıran bir kibirden başka bir şey değildir. Hakikatte çarpışan kudretler yok insanın sefaletleri ile ölçülemeyecek kadar büyük aleme yaygın bir irade ile bizim ona iştirak eden ruh yapımız vardır.
"Mustafa Armağan, analizler ve şerhlerle Cemil Meriç’i nasıl okuduğunu müşahhas misaller halinde gösterirken, aynı zamanda onun nasıl okunması gerektiğine dair ipuçlarını da paylaşıyor okuruyla.
Cemil Meriç hakkında hayatında olsun, vefatından sonra olsun epeyce yayın yapılmıştır. Yazılar, kitaplar, belgeseller, sergiler düzenlenmiş, hatta doğumunun 100. yılı olan 2016 yılında faaliyet patlaması dahi yaşanmıştır. Biz onu hayattayken bizzat tanıma şerefine nail olanların vazifesi kurşundan daha ağır.
Onu yeni nesillere tanıtmak yanında hepsini açmaya fırsat bulamadığı ama bazen ham olarak satırlarına emanet ettiği fikirleri şerh etmek, en önemlisi de onları gübreleyip sulayarak solmalarına mani olmak… Bir edebiyatçı ve fikir adamının müstahase (fosil) haline gelmemesi için eserlerini sağından solundan sürekli didiklemek, eleştirmek ve geliştirmek ona gösterilecek hürmetin zirvesidir.
Sözlerini birer vecize, hatta slogan halinde durmadan tekrarlamak ve daima “Üstad dedi ki…” () akımına kapılmak ona da haksızlık olacaktır."
"TEHDİT DEĞİL TEKLİF ile İRTİCA ELDEN GİDİYOR kitaplarının yazıları konularına göre sıralanıp tek bir kitap olarak neşredilmiştir.

Devamla şöyle sözler edebilecektir: Eskiden ne iyiydi, irtica diye bir şey vardı. Gerektiği zaman
""irtica var"", ""irtica hortladı"" derdik ve böylelikle siyasî rakibimizi köşeye sıkıştırırdık. Eskiden ne
iyiydi. Defalarca peynir gemisinin lâfla yürüdüğünü ispat etmiştik. Birine mürteci, gerici, sağcı
dedik mi işi bitikti. Şimdi öyle mi ya? Şimdi ne zaman irtica lâfı etsek bazıları çıkıp ""Siz Müslüman değil misiniz?"" diye soruyorlar. Bu soruya menfi cevap vermek de müsbet cevap vermek de işimize gelmiyor. Ama eskiden ne iyiydi. Soruyu biz sorardık. Hem de ""Yoksa Müslüman mısın?"" edasıyla sorardık. Sakın sen Müslüman olmayasın diyerek aydın çevrelerde sıkıştırırdık önümüze geleni. Nerede eski günler? Değişiyor her şey, irtica elden gidiyor!"
Ödüllü öykülerden oluşan bir kitap İshak Kuşunun Çağırdığı Çocuk. Okuyucuyu düş ile gerçeğin iç içe geçtiği bir dünyaya bırakıyor Murathan Çarboğa. Geçip giden zamana, kaybedilmiş sevilenlere ve tarihin sırlarına dair büyülü bir söylem ilmekliyor sözcükler. İshak Kuşunun Çağırdığı Çocuk; güzü, aşkı, tarihi, yitip giden mutlulukları yüklenip düşlerinin peşinden gitmek isteyenler için bir başucu kitabı.
"ANTİK ÇAĞ’IN SAVAŞÇILARI, KRALLARI VE ZANAATKÂRLARI
 
“Beckwith, kullandığı geniş kaynak yelpazesiyle eski Orta Avrasya İskitlerinin, Doğu Akdeniz dünyasını, Büyük İran, Çin ve Güney Asya’daki halklarını, bu halkların siyasi yapılarını ve klasik uygarlığı nasıl şekillendirdiğini özgün, çığır açıcı ve kışkırtıcı bir kitapla ortaya koyuyor.” – Peter Benjamin Golden, İç Asya Tarihi kitabı yazarı.
 
“Antik Orta Avrasya'ya dair mevcut hâkim görüşün devrim niteliğinde bir yazımı olan , Yunan, Roma, Pers ve Çin Klasik çağlarına dair düşüncelerimizi derinden değiştirecek. Christopher I. Beckwith, İskit tarihinin ezber bozan bir şekilde yeniden ele alınmasının yanı sıra dilleri, sanatları ve felsefelerini büyüleyici bir şekilde aktardığı bu eserinde, bilinen en eski bozkır imparatorluğunun hikâyesini herkes için erişilebilir hale getirdi. Yorumsal açıdan cesur, etkileyici ve iddialı olan yıllar sürecek tartışmalara yol açacak ve okuyucuların Avrasya tarihini hiç beklenmedik bir şekilde görmelerini sağlayacak.” – Marie Favereau
 
Milattan Önce 8. yüzyılın sonları ile 7. yüzyılın başlarında İskit savaşçıları geniş Avrasya kıtasının büyük bir bölümünü fethedip birleştirerek Batı, Yakın Doğu, Hindistan ve Çin’de olmak üzere antik dünyanın neredeyse tamamında felsefe çağını ve Klasik Çağ’ı doğuracak, yenilikçi bir imparatorluk yarattılar. Atların ve bozkırların efendisi olan İskitler, kurdukları şehirler, başkentleri, çarpıcı şıklıktaki giyim tarzları, devlet yapıları ve Buda, Lao Tzu gibi düşünürlerin fikirleriyle dünya medeniyetine çarpıcı katkılarda bulundular.
 
Yeni keşif ve materyallerden faydalanarak alanda önemli bir boşluğu dolduran , medeniyet için oldukça önemli olsa da kendilerine dair çok az şey bilinen bir kavmi ve imparatorluğunu tüm çıplaklığıyla anlatırken Aršila Klanı ve Togon aracılığıyla Türklerle olan akrabalıklarını da gözler önüne seriyor."
"Merdan Yanardağ’dan İçtihad Kapısı kitabından sonra, yine sarsıcı bir yapıt, Kutsal Kısır Döngü.
Bu kitapta Yanardağ, İslam dünyasının geri kalmışlığının nedenlerini araştırıyor ve önümüze çarpıcı bir tablo koyuyor. Bugüne kadar, “İslam dünyası neden geri kaldı?” sorusuna âlimler, ulema ve siyasal islamcılar tarafından verilen yanıtın, nasıl bir kısır döngü yarattığını ortaya çıkarıyor. Geri kalmışlığın nedenine ilişkin soruya yanıt olarak verilen, “İslam’dan uzaklaşma” gerekçesini ve çözüm olarak daha fazla dine sarılmayı öneren yaklaşımı sorguluyor. Söz konusu yanıtın aslında geri kalmışlığı nasıl yeniden ürettiğini gösteriyor.
Bu yönüyle elinizdeki kitap, İslam dünyasının geri kalmışlığına ilişkin, bugüne kadar ileri sürülen dış dinamiklerin (Batı, sömürgecilik, emperyalizm vb.) sorunu açıklamakta yetersiz kaldığını da kanıtlıyor. İslam dünyasının geri kalmışlığının nedeni olarak iç dinamiklere; teolojik, ideolojik, sosyolojik ve tarihsel boyuta dikkat çekiyor. Müslüman aklının mühürlenmesi ve bilim kapısının kapatılmasının yıkıcı sonuçlarını gösteriyor. İnsanlık tarihinde örneği bulunmayan büyük entelektüel intihar ile geri kalmışlık arasındaki neden-sonuç ilişkisini kuruyor.
İlahiyatçılar, akademisyenler, sosyolog ve tarihçilerle yapılan görüşmelerle zenginleşen çalışma, yazarın adlı kitabının hem bir devamı, hem de ondan bağımsız ayrı bir yapıt özelliği taşıyor. Böylece yazar, yine alanında bir ilk olan kitabıyla birlikte, entelektüel ortamı derinden etkileyecek üçlemeyi de tamamlıyor."

Mısırlı âlim Muhammed el Behî bu eserde İslam’ın yabancı kültürlerle karşılaştığı çağları incelemiş, İslam düşüncesinin onlarla kesişim noktalarını, ayrılma yollarını ve bu kültürler karşısındaki durumunu net bir şekilde ortaya koymuştur. Prof. Dr. Fuat Sezgin tarafından Arapça aslından tercüme edilmiştir.


"İslâm'a Giriş, İslam dini hakkında bilinmesi gerekli en temel bilgileri içerir. Verdiği bilgilerin yalın ve doyurucu oluşu nedeniyle, İslam hakkında bilgi edinmek isteyen her seviyede insan için bir başvuru kitabı özelliği taşır.
İslam'a Giriş'in içinde
Hazreti Peygamberin hayatı,
Kur'an'ın tarihi ve içeriği,
İslamın hayat anlayışı,
İslam'ın hukuk sistemi,
İslam'ın İktisat sistemi,
İslam'ın kadın konusundaki değerlendirmeleri, İslam'da gayr-ı müslimlerin statüsü,
Müslümanların ilim ve sanata katkıları,
Namaz'ın mahiyeti ve nasıl kılınacağı,
gibi konular yer almakta ve bu konular, İslam'ın bütün boyutlarıyla anlaşılmasına katkıda bulunacak bir bütünlük içinde, sade bir dille anlatılmaktadır."
Gerçek, doğru, öz, özgün Müslümanlık arayışımızın yol güzergahındaki konakları arasında Hünkar Hacı Bektaş Veli, yolların kesiştiği bir önemli istasyondur.
"Şehir ve mimari üzerine derinlikli düşünceleriyle tanınan Turgut Cansever'in İslam mimarisi ve şehirciliği konusundaki görüşleri, ilk defa derli toplu bir şekilde bu kitapla okuyucunun karşısına çıkıyor.

Osmanlı şehrini, İslam mimarisinin temel meselelerini, mimarlık mirasının korunma yollarını, İslam şehrinin belirleyici özelliklerini ve İslam mimarisi ve şehrinin gelecekte hangi esaslardan hareketle kurulabileceğini felsefi ve tasavvufi bir temelde, çağdaş ve geleneksel ustalardan yararlanarak tartışan Cansever, yalnızca şehir planlanarak tartışılan Cansever, yalnızca şehir planlamacıları ve mimarların değil, genel okuyucunun da ilgiyle takip ettiği bir düşünür."
"Prof. Dr. Erol Güngör, İslâmiyetle ilgili bazı problemleri sosyal bilimci bakış açısından ele aldığı kitabını şu cümlelerle tanıtmaktadır:
“Elinizdeki bu küçük kitap, Hicret’in onbeşinci yüzyılına giriş senesinde yayınlanmak üzere kaleme alınan denemelerden meydana gelmiştir. Kitapta İslâm’ın bugünkü bazı meselelerini ele aldık, ancak çok ihtiyaç olan noktalarda eskiye ait bazı bilgi ve müşahedeleri naklettik. İncelediğimiz meseleler arasında siyasî konular yoktur. Biz siyasete meslek olarak yabancı bulunduğumuz gibi, İslâm davasının öncelikle siyasî bir dava olduğuna da inanmıyoruz. Müslümanlar yeni bir medeniyet kurarak varlıklarını korumak ve yüceltmek mecburiyetinde bulunuyorlar. Bu ise herşeyden önce fikir ve sanat alanında yoğun gayretler sarfetmekle mümkün olur. Biz şahsen Türkiye’de yeni nesillerin bu şuura gitgide daha yaklaşmakta olduklarını görüyoruz. Burada yazdıklarımız onların verdiği ümidin bir meyvesi sayılabilir.”"
"Bu etkileyici kitap, İslam düşünce tarihinin en önemli şahsiyetlerinden biri olan Ebu Hamid el-Gazâlî’nin (1058-1111) olağanüstü hayatını, fikirlerini ve ardında bıraktığı entelektüel mirası anlamak bakımından okurlara yepyeni bir pencere açıyor.
 
Çok genç yaşlardan itibaren Bağdat’taki Nizamiye Medresesinde verdiği derslerle dönemin tüm âlimlerinin dikkatini çeken, yazdığı eserlerle İslam fıkhına çok önemli katkılar sunan, sonra yaşadığı manevi bir krizle her şeyden bir anda vazgeçip gönüllü sürgüne giden Gazâlî’nin entelektüel biyografisini sunan bu çalışma, saygın İslam tarihçisi Eric Ormsby imzasını taşıyor.
 
Bu büyük âlimin yaşamının yanı sıra ortaçağ İslam düşünce geleneğine de yakından bakmak için zihin açıcı bir başlangıç..."
"Şairin Yüzüğünde Yazılı Olan
Çok büyük gözüktü günahım bana
Ben de hemen onu Tanrım
Senin acıyışının yanına koydum
Bir de baktım ki
Senin acıyışın ondan da büyük"
"“İslâmla Damgalanmış Varoluş” İsmet Özel’in Türk yazısı ile neşrolunan çift kapaklı yedinci kitabıdır.
 
Türkler bir yurda değil, bir vatana kavuştuklarında ata binme ve silah taşıma hakkını olduğu kadar salahiyetini de merkezi yönetimden alıyorlardı. Müslüman olmanın bir teminat bilindiği çağdı. Bu toprakta özel mülkiyete ihtiyaç duyulmaksızın ve toplumda bir polis teşkilâtının gözetimine başvurulmaksızın asayişin berkemal yürümesi imkânı veriyordu. Bu kültürün şimdi iz bırakmaksızın ortadan kalkışına hayıflanmayalım. Salih hayat iz bırakmaz. İnsanlar kendi şereflerini koruma çizgisini yeniden yakalayarak öncekinden çok daha üst düzeyde görgülü bir yaşama tarzı yürürlüğe koyabilirler. Ferdin yükselişinin millî yükselişe delil olduğu günleri göreceğimizi bilerek yaşamanın yolunu fark etmemiz her şeyin yoluna girmesini sağlayacaktır. Acaba sözü teker teker hepimizin üstünde birer vazife yüklü olduğu bahsine mi getireceğim?"
"Türkiye Cumhuriyeti'nin ikinci adamının benzersiz hatıraları Cumhuriyet tarihimize ışık tutuyor.

""Devlet kurmuş olanların hatıra yazmaları kolay değildir. Hatıralarda her şeyin söylenmesi ve doğru olarak söylenmesi lazımdır"" diyen, büyük asker, diplomat ve devlet adamı sıfatlarıyla İsmet İnönü, Türkiye'nin en önemli dönemini tüm dürüstlüğü, içtenliği ve ""edip"" üslubuyla aydınlatıyor."

"Ben İstanbul'un kara sevdalısıyım.
Sevmek; ne kolay laf bu böyle!
-Filan şeyi seviyorum, falan şeyi sevmiyorum!
Diye, en ucuz, keyfi ve insiyaki hükümlerimizi, çok defa bu lafla ortaya atarız. Halbuki bana sorarsanız, sevgi kadar basit ve girift, alelade ve harikulade, hiç ve her şey, hesabını vermediğimiz ve vermeye mecbur olduğumuz nesne yok bu dünyada.
Ben İstanbul'un kara sevdalısıyım...
Ve sevmek fiilinin, alaladelik içinde harikuladeliğe eş olarak, onu ancak en girift tecellisi içinde canlandırabileceğine inanıyorum."
"""İstanbul'da yaşayıp da bir türlü İstanbullu olamayanları, bir türlü yaşayamayanları hiç anlayamadım,"" diyen Haluk Dursun İstanbul'da Yaşama Sanatı ile İstanbul'u yaşamak isteyenlere rehber bir kitap sunuyor.
 
İstanbulluların, İstanbul’u sevmesi için tanıması, geçmişteki önemini ve tarihî güzelliklerini bilmesi gerekir. Yeni İstanbullu, eski hemşehrilerinin nasıl yaşadığını, hangi güzellik ortamı içinde bulunduğunu görüp tadamamış olsa bile, en azından duyabilmeli, öğrenebilmeli ve imrenebilmelidir. Günümüzde, maalesef artık kalmayan ortak İstanbul kültürü, ancak ortak İstanbul tarih bilinciyle oluşturulabilir.
 
Bu çalışma Batılıların tabiriyle “bir şehirde yaşama sanatı”, bizim eski tabirimizle, şehrin hususiyetini anlatan bir “şehrengiz” özelliğindedir."
"İsteklerimizin Yüce Yaradan nezdinde kabul ve ret sebeplerini açıklıyor İstemenin Esrarı... Duaların etkisine dair pusula ilkeleri ortaya koyuyor.
 
Dua nasıl makbul olur? Yetenek veya ihtiyaç diliyle, çılgınca, bilinçli, düzenli ve evrensel anlatımlarla dua nasıl güçlenir? Meleklerle yardımlaşmak, ilahi isimlere dayanmak, gıyabi dua dayanmak, gıyabi dua desteği almak için neler yapılabilir?  Şükürsüzlük, yılgınlık, hayalcilik, haset, zulüm, söz taşımak, şirk, sorumsuzluk, Yaradan’a güvensizlik, sabırsızlık ve hikmetsizlik duayı nasıl bozar?
 
Bir çiçek tohumu hal diliyle Yüce Yaradan’dan yardım diler de gökten gönderilen bir rüzgâr onu vadilere götürüp toprağa diker. Makbul dua, arştan yetişip kalbimizi kanatlandıracak böylesi bir ilahi rahmet rüzgârı çağrısıdır. Gözyaşları eşliğinde arşı titreten samimi bir yakarışa karşılık, Yüce Yaradan adeta kâinatı seferber eder. Bazı büyük dualar insanlık tarihinin değişmesine vesile olmuştur.
 
Okuyucular şöyle yazdı: “Defalarca okumak ve okumak istiyorum.” “Kitabınızı okurken ne canımda can, ne el ve ayaklarımda derman kaldı.” “Bu kitabı okuyunca kalbim manevi bir havayla doldu taştı.” “Ancak bu kadar güzel bir anlatım olur.”"
Biz, hem uysallığa, hem de anarşizme karşıyız. Her türlü toplum gerçeğinin her şey olduğu anlayışına karşı olduğumuz kadar, bencil ve katı ferdiyetçiliğin de karşısındayız. Ferdin sadece bütün iradeleri aynı şekilde belirleyen bir İrade karşısındaki uysallığını kabul ediyoruz.
"Uzun bir geçmişimiz var 
Hiç yorulmadan 
En azından bir kere 
eğlenceli beşik 
ha biz varız 
ha biz maskeli balo 
Saygıya durup üstün bir gecede 
Bir sır payı katlayıp 
sade bir kahveden 
Keyifsiz bir detayın hükmüyle 
ha biz yokuz 
ha biz seferde 
Ya bu kez ölenleri görmeliysek 
Ya sen kuş olup gitmeliysen bir trenle"
"Ölüme doğru akan bir hayatın portresidir İvan İlyiç’inki. Onun en nefret ettiği şey yalandır ve etrafındaki herkesin gözünde gördüğü şey gerçeğe apaçık ihanettir. Tolstoy’un, sıradanlık ve basitliğinden dolayı korkunç olarak tanımladığı bir hayatı vardır. Birbirinin aynısı günler, karanlığa doğru akması dışında neredeyse donuktur. İvan İlyiç’in ölümü de sıradan mı olacaktır?
“Ne önemi var? Hiçbir anlamı yok.” dedi kendi kendine, yattığı yerden karanlığa bakarak. “Ölüm. Evet, ölüm. Hiçbiri bilmiyor, bilmek de istemiyor; bana acımıyorlar. İşte, piyano çalıyorlar.”"
"Zaman içinde hızla degisen deger yargıları
sonuçta “iyilik” ve “iyi insan” kavramlarını da
etkiledi. Simdi artık,toplumumuzun degisik
kesimleri, iyiligi ve iyi insanı ""kendilerine göre""
ve dogal olarak da farklı sekillerde tanımlamaktadırlar.Oysa iyiligin ve iyi
insanın degismeyen ölçüleri ve nitelikleri
vardır. Bu eserde 40 hadis-i serif ayrıntılı bir
sekilde ele alınmakta ve İslâm’ın kime “iyi insan” dediginin ilkeleri ortaya konmaktadır."
"“Kapı açıldı, biri içeri girdi. Onunla beraber yağmurun kokusu, fırtınanın ayazı…
Kahveci Hacı Kadir uzun süpürgenin sapına dayanarak gelene baktı.
Biraz ürperdi ama renk vermedi.
Ne de olsa gecenin bir vakti.
Saç baş birbirine karışmış, sırt çantası taşıyan bir garip adam. Üstelik sakallı. 
O yıllarda memlekette sırt çantası yoktu. Demek bu adam yaban ya da turist…
Orada öylece gözlerini kısmış duruyor, dimdik Hacı’ya bakıyor.”"
"Mayıs 1968’de Paris adeta yangın yeriyken, genç bir kadının bir yoga pozisyonunda, çıplak ve parçalanmış cesedi bulunur. Polis Jean-Louis Mersch, cinayeti soruşturmaya başlar. Maktulün arkadaşları Hervé ile Nicole de ona yardımcı olurlar. Bir başka kadın arkadaşları daha cinayete kurban gittiğinde, ölümün kendi çevrelerinde kol gezdiğini düşünmeye başlarlar.
 
Mersch, Hervé ve Nicole bu cinayetlerin Hindistan’la bağlantılı olduğunu anladıklarında Kalküta’dan Varanasi’ye uzanan bir maceraya atılır ve korkunç gerçeği Ganj Nehri’nin kıyılarında keşfederler. Ama karma sonlanmamış, kötülüğün son halkasıyla yüzleşmek için gidilecek son bir durak kalmıştır...
 
Jean-Christophe Grangé, cinayetlerin peşinde koşarken kendi kaderlerini de değiştiren üç çarpıcı karakter ve hiç düşmeyen bir tempoyla, bir kez daha kötülüğün sınırlarını araştırıyor..."
"Muhiddin Atayiğit, 1892-1898 yılları arasında Heybeliada Bahriye Mektebi’nde altı yıl eğitim gördükten sonra bahriye zabiti olarak donanmaya katıldı. Mektepte Jön Türk hareketi içinde yer alan öğrencilerle birlikte hareket etmesi onun mesleki hayatını tümüyle etkiledi. Donanmada göreve başladıktan sonra Trablusgarp, Balkan, I. Dünya savaşları ile Milli Mücadele dönemi gibi birbirini takip eden savaş yıllarında cephede görev aldı. Trablusgarp Harbi sırasında Derne’de Binbaşı Enver ve Binbaşı Mustafa Kemal ile birlikte, onların emrinde İtalyan işgaline karşı muharebelere katıldı. I. Dünya Harbi döneminde Cemal Paşa’nın maiyetinde Suriye’ye gitti. Milli Mücadele döneminde ise Kuva-yı Milliye hareketini İstanbul’dan destekleyen heyet içinde bulundu. Hatta Muavenet-i Bahriye teşkilâtının önde gelen isimlerinden biri oldu. Bütün bunlar onun mücadeleci yönünü ortaya koyması açısından dikkat çekici hususiyetleri arasında yer aldı. Cumhuriyet’in ilanından sonra Ankara’da yeni şekillenen hükûmetin Bahriye teşkilâtının kurulmasında da tecrübelerinden istifade edildi.
 
Bu eser Muhiddin Atayiğit’in Bahriye Mektebi dönemine dair hatıralarını içermekle birlikte II. Abdülhamid döneminin bahriye politikaları ile padişahın yönetim anlayışına dair bazı kesitler de sunmaktadır. Osmanlı bahriyesine yönelik çalışmaların az olduğu göz önüne alındığında eserin literatüre önemli bir katkı yapacağı aşikârdır. Hatıratta anlatılan olaylar yanında mektebin tarihçesine, eğitim-öğretim metodolojisine, müfredatına, mektepteki sosyal ve siyasal faaliyetler ile öğrenciler arası ilişkilere dair anlatılanlardan da askerî eğitim tarihimize ilişkin genel bir kanaat meydana gelmektedir. Yazarın mektepteki arkadaşları, askerî ve sivil muallimler ile mektep müdürleriyle ilgili paylaştığı bilgiler biyografi çalışmalarına kaynaklık edecek özelliktedir. Mektepte İttihad ve Terakki Cemiyeti örgütlenmesi, buna karşı idare tarafından alınan tedbirler ve hafiyelik gibi dönemin siyasi tarihine ışık tutacak bilgiler birinci ağızdan ifade edilmektedir. 1894’de vuku bulan büyük İstanbul depreminin Heybeliada’yı ve mektebi hatta İstanbul’u nasıl etkilediği, ayrıca İstanbul’da Ermenilerin yaptıkları ayaklanmalar ve bunun Heybeliada’daki yansımaları da hatıratta detaylı olarak anlatılmaktadır."
Cemil Meriç'in Kendini, yakınlarını, etrafındakileri, içinde bulunduğu dünyayı, düşünce tarihini ve tarihimizi kendi açısından ve yalın bir şekilde değerlendirdiği eseri Jurnal, yazarın gündelik düşüncesini, kişisel maceralarını, anı ve itiraflarını, yoğun duygularını, yaratış gücünü, alışılmadık yaklaşımlarını, güçlü sentezlerini, engin kültürünü bir arada yansıtan bir büyülü aynadır. Cemil Meriç'in en doğal çehresi ve olanca çok sesliliğiyle karşımıza çıktığı eser, yazarı olduğu gibi tanımanıza, değerlendirmemize yardım eden zengin biyografik malzeme de içeriyor. İsyankar, acımasız, çoğu zaman duygusal yanlarıyla bir gönül ve düşünce adamına yaklaştırıyor bizi, Jurnal'de Cemil Meriç'in düşüncesi, karakteri, kişiliği çırılçıplak karşımızda. Jurnal, sonsuzla ve ölüm sonrasıyla bir tür hesaplaşma, bir vasiyetname, bir uzun mektup.
"Doğumunun 150. ölümünün 80. yıldönümü anısına, 2013 tüm dünyada KAVAFİS YILI olarak ilân edildi.

Bu vesileyle istos yayın, K. P. KAVAFİS’i, şairin ilk şiirlerini ürettiği, kimliğinin ve ilgilerinin şekillendiği Şehir’den selamlıyor.

Kavafis şiirlerinin, üçüncü bir dilin aracılığı olmaksızın, doğrudan Yunanca aslından Türkçeye Ari Çokona’nın itinalı çevirisiyle sunulduğu bu yayın, büyük şairin Türkiyeli okur nezdinde sahip olduğu ilgiye yeni bir veçhe kazandırmayı ve şairle ilk kez tanışacaklara da bütünlüklü bir Kavafis resmi sunmayı amaçlamaktadır.

Elinizdeki kitapta, Kavafis’in, yaşadığı süre zarfında yayımladığı bütün şiirler, özgeçmişinin ve edebi serüveninin detaylı bir sunumu ve şairin tarihi, mitolojik ve edebi referanslarına dair zengin notları bulacaksınız.

Ayrıca kitapla birlikte ayraç ve tanıtım posterleri de sunulacaktır."
"“David’in, başından geçenleri sağ salim atlattığına sevindim.
Çok ürkütücü şeyler yaşadı.”

Çakan şimşekle aydınlanan karanlık, korkunç gerçeği gözler önüne serdi –merdivenler burada bitiyordu, bir adım daha atmış olsaydım kat kat aşağıdaki kaldırım taşlarına düşüp ölecektim.

David Balfour amcası Ebenezer’i ziyaret ettiğinde mirası hakkında iyi haberler duymayı umuyordu. Oysa kendini ölümcül bir komplonun tam ortasında buldu: Kaçırılmış ve Amerika’ya gidecek bir gemiye bindirilmişti. 
David, Alan Breck Stewart isimli İskoç bir askerle ahbap olduğunda, Alan’ın İngiltere Kralı’na başkaldırdığını öğrendi. Kral George’nin sadık bir bendesi olan David, Alan’ın hayatının tehlikede olduğunu fark edince ne yapacak?

David kısa zaman içinde, İngiliz askerleri tarafından tutuklandı. Tehlikelerle dolu İskoçya topraklarından kaçabilecek mi, peki ona kim yardım edecek?"
"Keşif için gönderilen Göktürk Uzay Aracı, uzayın derinliklerinde kaybolur. Göktürk’ün Jüpiter’e düştüğünü düşünen Gezgin Perde ve mürettabatı yola çıkar. Uzayın derinliklerinde kaybolan pek çok uzay aracını bulan Gezgin Perde, acaba Göktürk’ü bulabilecek mi? Göktaşı yağmurundan, Jüpiter’in çürük yumurta gibi kokan uydusu İo’dan kurtulup sağ salim eve dönebilecekler mi?
Jüpiter’den Kaçış, sizi hem keşfe hem de çılgın bir maceraya bekliyor! Sakın ha keşfederken Jüpiter’in üç yüz yıldır esen kasırgası “Kırmızı Benek’in” büyülü manzarasına kapılmayın, en iyi ihtimal ile yutulacaksınız. Jüpiter sizi yutarsa eğer, oradan kurtulmayı başarabilir misiniz?"
"“Bizim şirketin hikâyesi, özde, o gün o mantı masası başında toplanmış bizlerin Türkiye gerçeğine dühul etme süreci içinde parmağımıza bulaşan bu –ve daha neler neler!– pislikleri nasıl maniple ettiğimizin hikâyesidir. Biz, yıllar yılı tiksintiyle izlediğimiz mekanizmaları bu işte kullandık. Rezillikleri, utanç verici ihanetleri kendimize örnek aldık, oradan yola çıktık. Göreceğiniz gibi fevkalade başarılı olduk. Başarımızın sırrı, hayatımızda ilk kez aklımızı başımıza devşirip egemen sistemi yargılamaktansa, rezillikleri 3K’nın (Kadere Karşı Koy’un ü K’sı) çıkarları doğrultusunda kullanmaya karar vermemiz, üstelik bunu çok iyi becermiş olmamızdadır. Bu bakımdan, kaşarlanma sürecimizi mümkün olduğunca aktarmalıyım ki, sermayemizin büyüklüğü hakkında fikriniz olsun.
 
Alev Alatlı külliyatında çok özel yeri olan bir roman. Sadece gerçekle yüzleşmeye cesareti olanların göze alabileceği bir oyun aynı zamanda.
 
İnsanın kendisini daha doğar doğmaz ölesiye bir yarışın, dur durak bilmeyen bir varoluş mücadelesinin içinde bulduğu şu hayata başka bir pencereden bakmamızı, itiraz etmeden üstlendiğimiz ve büyük bir ciddiyetle sürdürdüğümüz rollerimizin birer karikatürden ibaret olduğunu görmemizi sağlıyor.
 
Eğlenceli olduğu kadar sarsıcı bir okuma deneyimine hazırsanız sizi bekliyor."
"Kazanan kimdir bu mülkü
Bezenen kim
Sor Süleyman’a ki değer mi bunca baha
Hüdhüdün bir kanat çırpışına
Var mıdır gönlünde bir meyil
Viran olacak bu kasr için
Encâmı matem olan
Yürek burkar mı gidince
Encâmı matem olan yürek
Burkar mı gidince
Berdâr olma bu bezm-i devr-i dilârâya
Akıtmasa da âb-ı hayattan
Bunca kürek sallayış
Şahidi ol Hızır’ın, İlyas’ın ve Lokman’ın"
Bu kitapta Rasim Özdenören, demokrasi, diyalektik, rasyonalizm, pozitivizm, hümanizm, bilim, kültür, gelenek ve özgürlük gibi kimi kavramların bir Müslüman tarafından nasıl kavranması gerektiğine dair öneriler getirmenin ötesinde, ele alınmayan diğer önemli kavramların irdelenmesine ilişkin bir usûl de sunuyor.
"“Tarihler 1935’i gösterirken, Mustafa Kemal Atatürk’ün de izniyle, Türk Tarihi Araştırma Cemiyeti’nden üç uzman Mimar Sinan’ın mezarını açıp kafatasını incelemek ve ölçülerini tespit edip Mimar Sinan’ın Türk olduğunu ispatlamak için türbenin önünde bir araya gelmişti. Yüzyıllar önce kapanan bu mezar bilimsel bir araştırma için açılacaktı; ama bundan daha heyecan verici olan şeyse dünya mimarlığına damga vuran, Osmanlı’nın en önemli şahsiyetlerinden birisinin kafatasının gün yüzüne çıkması olacaktı.”
Dönem gazeteleri Mimar Sinan’ın kafatasının mezarından çıkarılıp ölçüldüğünü ve büyük mimarın yalnız kültür değil, kökeni itibarıyla da Türk olduğunun ispat edildiğini duyurmuştu.
Fakat o gün gazete haberlerine yansımayan başka şeyler de yaşanmıştı.
Bugün yaşanacaklar ise sadece geleceği değil geçmişi de değiştirecekti…
Hakan Sökmen, ilk romanı ’yla okuru mitolojik ögelerle bezenmiş, gizemli olayların ve komploların eksik olmadığı, gerilim dolu heyecanlı kovalamacaların hiç bitmediği, günümüzden geçmişe uzanan tarihî bir maceraya davet ediyor."
"Ailesini geçindirmekle yükümlü bir adam, işe gitmesi gereken sıradan bir günün sabahında kendini kocaman bir “böceğe” dönüşmüş halde bulsaydı ne olurdu?
 
Kafka’nın en çarpıcı eseri olan Dönüşüm, düzenin çarkları arasında sıkışıp kalmış Gregor Samsa karakteri üzerinden okuyucuyu, insanlar arasındaki sömürü ve hiyerarşi üzerine düşünmeye zorluyor. Bayağı gerçekliğin ortasında öylece duran gerçeküstülük, toplumun farklılıklara karşı tahammülsüzlüğünü simgeliyor. Kendi içinde sıkışıp kalmışlığı, kendini ifade edememeyi, anlaşılamamayı ya da yanlış anlaşılmayı anlatırken aslında Samsa’nın ezici sorumluluklardan ve ezen insanlardan kurtulduğu bir “özgürlük alanı” mücadelesini de tasvir ediyor. Alegorik anlatımı, “modern insanın çevresine yabancılaşması” gibi pek çok kez işlenmiş ve günümüzde de her yanımıza işlemiş bir temayı en vurucu şekilde anlatan klasiklerden biri olmasıyla da öne çıkıyor."

Osman Batur’un Destanlaşan Mücadelesi Kaharlı Altay’da, Doğu Türkistan’daki Kazaklar için en kritik kararlara ve kavgalara sahne olan yılların derin ve ayrıntılı tarifi yapılıyor. Bu kitap Doğu Türkistan Kazaklarının hayatından gerçekçi kesitler sunuyor. Burada geçen asrın ortalarında Doğu Türkistan’da Osman Batur liderliğinde uzun süre devam eden halk ayaklanmasının son demlerini konu ediliyor.
"Nuri Pakdil’in diğer tiyatro eserlerinde olduğu gibi, ‘Kalbimin Üstünde Bir Avuç Güneş’te de, tüm gerilim Tanrıtanımazlık sorunu üzerine kurulu. Çağın her çıkmazının temelinde hep Tanrıtanımazlık sorunu yok mu? Tanrı’yı unuttu çağın insanı, en çok da Tanrı’yı unuttu. İşte burda çıkıyor tiyatronun özgörevi: Tanrı’yı insana yeniden duyumsatmak. Yeniden insanı göğe baktırmak, gökle yer arasında ilişkiler kurdurmak. / Baha Yavuz
 
Nuri Pakdil’in hemen her eseri, Türk edebiyatında yenilenmenin muştusunu taşıyor, edebiyatımızda yarının boyutlarını kuşatıyor. Nuri Pakdil, edebiyatın deneme, anı, çeviri, şiir dallarında olduğu gibi, tiyatro dalında da başarılı eserler veriyor. Nuri Pakdil’in insan ve toplum gerçeklerine değinen, yerli düşünceden kaynaklanan, batılı öz ve biçim özelliklerini gerçekten kavrayan tiyatro eserlerinin ilk örneği ‘Umut’tu. Bunu, ‘Korku’, ‘Put Yapımevleri’, ‘Kalbimin Üstünde Bir Avuç Güneş’, ‘Bir Öldürme Töreni’, ‘Belge’ ve ‘Bakır Dönemi’ izledi.
 
Bu kitapların bize tuttuğu aynada, karanlıktan karanlığa nasıl koştuğumuzu gördük. Bu kitaplar bize, insanın Tanrı’yı unutmasına bağlı olarak yaşadığı tedirginliği, düştüğü bunalımı anlattı. Şematik bir özgürlüğün insana birşey kazandırmadığını hatırlattı. Bu kitaplarla, tiyatromuzun, nasıl büyük boyutlara ulaştığına tanıklık ediyoruz. / Mehmet Emin"

"Kimsecik, ""dağları bekleyen"" korkunun yıkıcı gücünün, üç kitaplık dev efsanesidir. Korku insanın benliğini parçalarkem, bu insanlık durumundan büyük bir trajedi doğar. Ama çocuklar korkuya yenik düşmez, üstüne yürürler.

Üçlünün ikinci kitabı Kale Kapısı'nın kahramanları, iyilik ile kötülüğün buluştuğu tek avuçtaki iki insandır. İşlediği cinayetten sonra dağa çıkan Salman'ın saldığı korku kalpleri karartır. Ancak korkunun hüküm sürdüğü yerde cesaret uyanırsa yaşam sürer, sürecektir."
"Kimsecik, ""dağları bekleyen"" korkunun yıkıcı gücünün, üç kitaplık dev efsanesidir. Korku insanın benliğini parçalarkem, bu insanlık durumundan büyük bir trajedi doğar. Ama çocuklar korkuya yenik düşmez, üstüne yürürler.

Üçlünün ikinci kitabı Kale Kapısı'nın kahramanları, iyilik ile kötülüğün buluştuğu tek avuçtaki iki insandır. İşlediği cinayetten sonra dağa çıkan Salman'ın saldığı korku kalpleri karartır. Ancak korkunun hüküm sürdüğü yerde cesaret uyanırsa yaşam sürer, sürecektir."
"Daha kitabın başında içindekiler bölümünü ifade eden iki kelimeyi görünce alışılmışın dışında bir kitabı elime aldığımı fark ettim: “Gözetleme Noktaları”. Hayatın bir içağacı olması fikri bende ‘neden olmasın’ duygusu uyandırdı. Bir içağacım olduğunu bildiğim için daha umutlu olduğumu söyleyebilirim artık.
 
“Dahasını söyleyeyim mi, Beyefendi, aslında konuştuğumuz filan da yok; düpedüz, açık açık çığlık çığlığayız”, ne kadar da bizi anlatan bir cümle demekten kendimi alamadım, tıpkı “Yoğun, ağır bir zaman: saniyesini taşımak bile belini büküyor insanın …” gibi.
 
Yine “”yla muzip bir gülümseme yayıldı ortalığa, derken “” diyerek adeta ciddiyetle devam edin deyivermiş gibi hissettim. “” sorusuna, gözler önünde olanları göremiyoruz ki dedim içimden. / Ayşegül Toprak"
İşinize gelir veya gelmez; ama hakikat bu: Türk olmakla Türk vatanında olmak tarihin akışı marifetiyle özdeş kılındı. Türk isek düşünce sahamız tarihin ne marifet gösterdiği olmalı. Çünkü tarih sahnesinde başrol oynamadan Türk olmadık. Dilde tarihî kapitalizm tamlaması varsa Türk yüzünden, giderek Türk İstanbul yüzünden var. Nasıl vatanı olmaksızın Türk varlığını teşhis imkânsızsa Türk varlığı serpilmeden vatanın işareti belirmez. Türk varlığına da, Türk vatanına da kefil Türk lisanıdır. Türk toprağı insan ile hangi seviyede olursa olsun konuşma, konuşuş, konuşukluk vasıtasıyla münasebettar kılındı.
"Alexandre Dumas Fils’in kaleminden çıkan meşhur Kamelyalı Kadın romanı, Paris’in en ünlü hayat kadını Marguerite Gautier ve Armand Duval arasındaki derin ve acıklı aşkı anlatır. Ahmet Mithat Efendi, sanatını çok önemsediği Dumas Fils’in bu romanını birebir değil, tadilen tercüme etme yoluna gitmiştir. Bu tercüme anlayışında tercüman eser üzerinde geniş bir tasarrufa sahiptir. Ahmet Mithat Efendi de Osmanlı duygu ve düşüncesine, sosyal ve ahlâki yapısına uygun olacak şekilde roman üzerinde tashihler, düzenlemeler yapmıştır. Türk edebiyatının kilit dönemlerinden biri olan Tanzimat döneminin ruhunu ve bu dönemin en önemli isimlerinden Ahmet Mithat Efendi’nin edebiyat ve ahlâk anlayışını anlamak için bu tashihler başlı başına birer kaynaktır.
Eserin yeni harflerle yayımlanması; Ahmet Mithat Efendi’nin tercüme anlayışının daha net biçimde anlaşılması, tercüme faaliyetlerinin gelişim çizgisinin görülmesi ve romancılığımızı belli bir dönem etkilemiş olan bir eserin tanınmasına hizmet etmesi bakımından önemlidir."
"Nazım Hikmet'in sayısı sadece üç olan romanları yaratıcı çalışmaları içinde daha sınırlı sayıda olsa da, yazarı bütüncül olarak tanımak için vazgeçilmez bir okuma oluşturuyor. Genelde Nazım Hikmet'in bireye, topluma, olaylara ve olgulara ""tarihsel diyalektik"" açıdan bakışını veren bu romanlar, aynı zamanda, özellikle Yaşamak Güzel Şey Be Kardeşim'de gizli bir otobiyografi niteliği de taşıyor.
""Nazım Hikmet Külliyatı"" bu romanlarsız düşünülemez..."
"“Buradayız! Size çiçek isimleri sayıp, romantizmi, oradan aşkı, oradan bağrı yanık yanık sızlatan sevdayı, hadi hiç olmadı belki sevgiyi anlatmak için değil! Hayır!
Size burada çiçekleri de hayvanları da anlatmayacağız. Görülmemiş  bir çiçek açmadan bahsedeceğiz. Güzel bir ad seçtik bizce. ‘Görülmemiş bir çiçek açma.’”
Zorlu ana kız ilişkisi; kadın olmak; yakıcı tutkular; sahibine de tarihe de sahip çıkan giysiler; işçilerin hakkını kollayan fabrikalar; kimsenin uğramadığı kasabalarda yaşananlar ve sokaklarında hakkını arayan uzuvların gezindiği büyükşehirler... Toprak altında yatanlardan, rüyada yankılananlardan ve otopsi masasındaki artıklardan yola çıkıp yeniden kurgulanan hayatlar bunlar... Ölüleri öldürmeyen, cansıza ses veren, etin, kemiğin, kanın, toprağın ve düşün diliyle direnmeye, isyana ve özgürleşmeye çağıran öyküler.
İlk öykü derlemesi 2016 Yaşar Nabi Nayır Öykü Ödülü’ne layık görülen Gamze Arslan yine şaşırtıcı ve özgün bir öykü kitabıyla okurların karşısına çıkıyor.  duru bir dil ve alabildiğine yaratıcı bir kurguyla kırsaldan büyükşehirlere geniş bir coğrafyayı kat ederek en acımasız gerçeklere tercüman oluyor.
 
#erkekegemen #kadınyazını #ölüler #tahakküm #yasakaşk #aileiçişiddet #örselenmek #hayvan"
"Kimsecik, ""dağları bekleyen"" korkunun yıkıcı gücünün, üç kitaplak dev efsanesidir. Korku insanın benliğini parçalarken, bu insanlık durumundan büyük bir trajedi doğar. Ama çocuklar korkuya yenik düşmez, üstüne yürürler.

Üçlünün üçüncü kitabı Kanın Sesi'nde katliamların korkuyarıyla yürekleri dağlanmış çocuklar, insanlığın büyük macerasının devamıdırlar. Çocuk korkuya inat sevgiyi yeşertirken yol arkadaşı, kendini sürekli yeniden yaratan doğadır.

""Yaşar kemal dünyanın en büyük yazarlarından biridir."""
"KANLI SARIK
(3 Perde 12 Tablo) Eser, Anadolu kapılarının Müslüman Türke açıldığı 1071 Malazgirt Zaferinden başlayarak, ""Türkiye Tarihi""ne memleketin doğu ucundaki bir köşesinden terkibî bir bakışın temsilidir. 1967'de yazılan piyeste, Altun Halka'nın yedincisi Ebu'l Hasan Harkaanî'nin kabriyle şereflenmiş Kars şehri, zamanın bir sinema şeridi gibi üzerinde canlandığı bir tarih tablosudur.

(Yazıldığı tarih; 1967)"

"Yağmur ince ince yağıyor.
Saatlerdir yağıyor.
Bir şehirlerarası otobüs gecenin ıslak karanlığını yara yara gidiyor.
Saatlerdir gidiyor.
Ses yok.
Sanki hemen herkes uyuyor.
Arada hafif horultular, alçak sesle konuşanların mırıltıları.
Sürücü kasetçalardaki arabesk parçanın sesini iyicene kısmış, belki de sadece kendisi işitiyor. Bir de yanındaki koltuğa yığılmış, başı önüne düşmüş genç irisi muavin.
Sürücü sigaranın birini söndürüp, ötekini yakıyor.
Yol tenha, gözler uykusuzuktan kızarmış..."
"Üzerine masal tozu serpilmiş bir yaz tatili...

İngiliz çocuk edebiyatının yaşayan efsanelerinden Michael Morpurgo'nun kaleme alıp bol ödüllü çizer Tony Ross'un resimlediği Kum Adam ile Kaplumbağalar, belleklerde iz bırakacak bir tatil macerasına dümen çeviriyor.

Masal geleneğinden ve yerel söylencelerden beslenerek hayal ile gerçek arasında köprüler kuran bu sürükleyici roman, eğlenceli anlatımının satır aralarında aile ilişkilerine, arkadaşlığa ve dayanışmaya dair sıcacık paylaşımlarda bulunuyor.

Çocukların kurgu dünyasında kitap, bir tutam sihir biraz da deniz suyunun yardımıyla yetişkinlerin giderek “sıradanlaşan” gerçeklik algısını sarsmayı başarıyor. 
 
Michael için yaz tatili demek, amcasının Galler'deki çiftliğinde kalmak demektir. Orada foklarla beraber yüzüp güneşlenebilir, tarlalarda koşturabilir ve kuzeni Barry'yle doyasıya eğlenebilir. En çok da dedesinin anlattığı efsanevi masalları dinlemeyi sever. Şehirli bir çocuk için harika bir tatil planı! Ancak ne yazık ki bu yaz öncekilerden biraz farklı geçecek gibidir. Barry'nin bacağı alçıdadır; Michael onunla gönlünce vakit geçiremeyecektir. Neyse ki dedişkosunun masalları hâlâ vardır, tabii bir de hayalperest küçük kuzeni Polly...

Binlerce yıldır uyuyan şişko bir devi ve kayık sepetini çeken tosbağalarını uyandırmak ne kadar zor olabilir? Pek kolay görünmese de inanmak başarmanın yarısıdır demişler. Günün sonunda yetişkinleri bu işe inandırmak var bir de...

Kim bilir belki de Kum Adam'ı, taşlaşmış kaplumbağaları ve elbette o “kocaman gri salatalığı” göreceği bu yaz, Michael için önceki tüm yazların en unutulmazı olacaktır!

“Tamam, güzel hikâye dedik ama sonuçta , değil mi?”
Peki, ya değilse? Ne de olsa hikâyelerin gerçeğe dönüşmesi sadece ama sadece bizim elimizde.

Evet; karşımızdaki hakiki, kocaman, nefes alan, kanlı canlı bir devden başkası değil!"
"-Tamam! Yalnız Mayk, ayaklarını öpeyim bu işi ihmal etme!... Gözümün önüne türlü uyuşturucu maddeler, bilhassa Marihuana ile yarı baygın düşürülüp müşterilerin koyunlarına sokulan biçare körpe kızlar geldi.
-Hiç merak etme Dor, dedim, bu geceden tezi yok yumruğum çenelerindedir. Babacan şoförün intikamını da alacağım.
-Ömrüne bereket Mayk, Allah senden razı olsun!

Kemal Tahir’in kaleminden, ünlü dedektif Mayk Hammer’ın maceraları... Düşün ve edebiyat dünyamızın dev ismi Kemal Tahir’in, F.M. İkinci takma adıyla yazdığı özgün Mayk Hammer maceraları yıllar sonra yeniden yayımlanıyor. Aslından daha iyi olmakla ""itham"" edilen bu romanları mutlaka okuyun..."
"Nabizade Nazım, Zehra’da, insan ilişkilerini konu almış ve karakterlerin ruh hâlleri üzerinde oldukça yoğunlaştığından dolayı eser, Türk edebiyatında “İlk psikolojik roman denemesi” olarak kabul edilmiştir.
 
Karabibik romanı ise, Türk köy hayatı ve köylüsünü anlatması bakımından bir ilk kabul edilir. Babadan kalan on iki dönümlük tarlanın bir kısmını satmak zorunda kalan Karabibik; kalan kısmının da elinden gitmesine direnen bir köylüdür. Tek derdi tarlasını sürmek, ekmeğini çıkartmaktır."
"Türk Edebiyatı El Kitabı konu anlatımlı olup ve aynı zamanda öğretici yöntemleriyle sınava hazırlanacak olan gençlerimizin performansını yükseltecek özelliğe sahiptir.
 
İlkin KARACAOĞLAN ADIR, hazırlamış olduğu bu kitabıyla;
Aktif öğrenme,
Analitik yöntem,
Etkinlikler ile
AYT Türk Dili ve Edebiyatıyla ilgili bölümünde kısa özet ve anahtar kelimelerle öğrenmeyi kolaylaştırmaya yönelik kaynak kitabı öğrencilerimizle buluşturmaktadır. 2020-2021 müfredatına uygun bir şekilde hazırlanmış olan  AYT TÜRK EDEBİYATI EL KİTABI umarız ki, faydalı içeriğiyle öğrencilerimize sınavlara hazırlanmalarına  yardımcı olacaktır."
"Günlerin Getirdiği ve Sözden Söze ile birlikte Ataç'ın ilk dönem ürünlerini yayımlayarak ""Bütün Yapıtları""na doğru ilk adımı atıyor YKY.
Cumhuriyet dönemi Türk edebiyatına deneme ve eleştirileriyle damgasını vuran Nurullah Ataç'ın, kuşku, ironi, coşku yüklü bu yazılarında dil, uygarlık, şiir ve sanat üstüne, günümüz okuruna söyleyecek pek çok sözü var."
"Rus edebiyatının Puşkinler, Tolstoylar, Turgenyevlerle “soylu edebiyatı” halini aldığı 19. yüzyıla, yoksulluğun, acziyetin, suçun, sokağın, “halkın” sesini yüklenerek damgasını vuran büyük yazar Dostoyevski’nin ölmeden önce yazdığı son romandır Karamazov Kardeşler. Tüm edebî veriminin doruk noktasıdır.
Karamazov Kardeşler, yazarın inanç ve akıl çelişkisini işleyişi bakımından, roman türünün diğer örneklerinden çok İlahi Komedya, Faust gibi metinlerle karşılaştırılabilir. Romanın bir diğer önemi, Rus aile yapısındaki (Dostoyevski’nin daha önce Delikanlı romanında işaret ettiği) bozulmayı iyice gözler önüne sermesidir.
İçkici, şehvet düşkünü, ahlaksız bir babanın, oğullarından biri tarafından öldürülüşü, romanın hikâyesini oluşturur. Ancak bu cinayet bile, adalet kavramının tartışıldığı zeminlerden sadece biri olacaktır.
“Tanrı varsa dünyada neden adalet yok?” sorusunun, aynı zamanda derin bir acının yansıması olduğunun ifadesi gibidir tüm roman. Dünyanın her yerinden, aralarında Freud, Einstein, Kafka, Camus, Sartre’ın da sayılabileceği geniş bir okur kitlesine, ilerleyen yıllarda da edebiyat ve felsefede yeni akımlara öncülük edecektir.
Yordam Edebiyat bu büyük eseri, usta çevirmen Leyla Soykut’un Türkçesiyle sunuyor."
"Korku mu; Kimi karanlıktan, kimi hayaletlerden, kimi ölümden, kimi ise kendinden korkar. Sen kimden veya nasıl bir varlıktan korkuyorsun?
İşte tüm bunların cevabı bu kitapta. Neden mi; Çünkü 15 ayrı yüreğin yazdığı, 15 ayrı korku, 15 ayrı kurgu okuyacaksın. Emin olduğum tek bir şey var; Bu 15 korku hikayesinden biri kesinlikle senin korkun!!!
Korkuyla kol kola girmeye.... Korkuyla körebe oynamaya... Korku odalarına girmek icin kalbini korumaya.... Ve hepsinden önemlisi bu odalara girmeye cesaretin var mı?
Her odanın duvarları korkuyla sıvandı!!! Her saniye kendini kurtarmak için mücadele edeceksin!!!
Lütfen karanlıkta değil güneşin her saniyenizi aydınlattığı saatlerde okuyun. Çünkü...Karanlıktan"
"Onlar, ışıklı bir geleceğe ancak eğitimle ulaşabileceklerini bilen çocuklar!
Kendi çevrelerinin de bu bilginin ışığıyla aydınlanacağına inanıyorlar.
ÇAĞDAŞ YAŞAMI DESTEKLEME DERNEĞİ aracılığıyla ulaşılan bu kız öğrenciler, TURKCELL bursundan, her şeyden önce kendileri istediği için yararlanıyorlar.TURKCELL'in desteği, onların okuma azmini güçlendiriyor.Şu anda her biri birer kıvılcım olan bu kızlar, eğitimlerini tamamlayıp birleştiklerinde Türkiye'nin ufkunu aydınlatacak güçlü bir ışığa dönüşecekler.

Yazar Ayşe Kulin, Anadolu'nun uzak köşelerinde yaşayan bu kızların en küçüğünden üniversite öğrencisine kadar bir çoğuyla tek tek görüşerek, zor yaşam koşullarına tanık olarak, onların duygularını, beklenti ve umutlarını sizlere aktarmaya çalıştı.Bu kitap, yazarın izlenimlerinin kısa bir özetidir, sadece.Kimbilir, belki bu ilginç yaşamları öğrencilerin kendi kalemlerinden bire bir okumamız da mümkün olur günün birinde."

"Bir Ada Hikayesi dörtlüsü, savaşlardan, kırımlardan, sürgünlerden arta kalan insanların, Yunanistan'a gönderilen Rumların boşalttığı bir adada yeni bir yaşam kurma çabalarını konu alır. Umut dörtlemenin baş kahramanıdır.

Karıncanın Su İçtiği, beklemenin ve sabrın romanıdır. Savaştan dönmeyen yakınlarını bekleyen kadınların, yurduna dönmeyi bekleyen sürgünlerin, denizi bekleyen balıkçıların, aşkı bekleyen yüreklerin sonsuz bir sabırla hayata duydukları inanç, adamın doğasına, insanlarına duyulan sevgiyle aydınlanır."
"Karikatürler sadece güldürmeyi amaçlayan görsel metinler değildir. Aynı zamanda insanların bilinçaltını yansıtan bir tür olarak düşünüldüğünde karikatürlerin günlük hayata ve siyasete dair verdiği bilgiler de yadsınamaz. ""Karikatürlerle Oryantalizm"" kitabı da alışılagelmiş tarih kitaplarının verdiği kuru ve sıkıcı tarih bilgisinin aksine Avrupalı karikatüristlerce çizilmiş canlı ve hareketli karikatürler yardımıyla yaşayan bir tarih algısı oluşturuyor. 

1876-1909 yılları arasında çizilmiş karikatürler hem Sultan II. Abdülhamid devrinin hem de Türk-Müslüman olgusunun Avrupalıların gözünden nasıl görüldüğü ile ilgili önemli bilgiler veriyor. Özellikle İngiltere, Fransa ve Rusya çarkında Osmanlı Devleti'nin politik ve hukukî varlığını sürdürmesinin mizahî ve biraz da ironik anlatımı dikkat çeker. Tahrif edilmiş bir İslâm ve geri kalmış, barbar ve keyfine düşkün Osmanlı kimliği, ""oryantalist bakışın"" ne denli olumsuzlama yönünde oluşturulduğunu da açıkça gösteriyor. Oryantalist bakış açısının temelinde ise ne yazık ki ""ötekileştirme ve önyargı"" yer alıyor. Böylelikle ""oryantalizmin"" edinilen bilgiler yoluyla değil, oluşturulan klişeleşmiş yargılarla bir inceleme alanı haline geldiği anlaşılabilir. ""Karikatürlerle Oryantalizm"" kitabının yapmaya çalıştığı tam da bu noktada karikatürlerdeki figürler ile bu klişeleri açıklamak ve anlamlandırmaktır. 

Bu kitap son yıllarda hem Türkiye'de hem de dünyada yaşadığımız şaşırtıcı deneyimlere ve olaylara tarih perspektifinden farklı bir bakış açısı sunuyor."

"İz kaynıyor buralar. Katıraslan’ın izlerini bulduk. Katır ve aslan izler, ama en çok katır izler. Arada bir de aslan ayaklarını basmış yere. Belki de hızlı gitmesi gerektiği zaman aslan ayaklarını kullanıyor.
Cahit Zarifoğlu Katıraslan ile hayvanların ve insanların doğasına dair fark edeceğimiz pek çok şey olduğunu gösteriyor bize. Tilki ve aslanın ormanda başlayıp çöllere uzanan esrarengiz yolculuğuna siz de davetlisiniz"
Necip Fazıl'ın, birçoğu film haline getirilerek sinemalarda gösterilmiş bütün senaryo romanlarından “Kâtibim” ve “ Sen Bana Ölümü Yendirdin”...

Bir gün, sözlüğünüzdeki bazı sözcüklerin silinmiş olduğunu görseniz ne yapardınız? Ya, o sözcüklerin yaşamdaki karşılıkları da yitip gitmişse... Kayıp Sözcükler, böylesi bir fanteziden yola çıkılarak yazılmış bir kitap. Küçük bir kentte yaşanan bu olayın kahramanları dört çocuk, bir Türkçe öğretmeni ve bir de kütüphane görevlisi... Siz de, onların kayıp sözcüklerin izindeki yolculuklarına katılmak ister misiniz? Öyleyse, ne duruyorsunuz? Kitabınızın sayfalarını çevirmeye başlayın...
"Bu çalışmada 1925-1991 yılları arasında yayımlanan Kazak yazarların Kazak Türkçesi'nde yazdığı on altı romandan meydana gelen bir örneklem esas alınarak Kazak edebiyatında imaj, kimlik, ideoloji ve kahraman konularına odaklanılıyor. Eserde, ideoloji-edebiyat ilişkisi bağlamında, millî kimliğin korunmasında ve kolektif bir kimliğin inşasında kültürel ideolojik bir aygıt olan edebiyatın önemli bir rolünün olduğu ortaya konuluyor. 
Eser, 1925-1991 yılları arasında Kazak edebiyatında yaşanan iniş çıkışları göstermesi, Rus-Kazak örneğinde merkez-çevre ilişkisini yansıtması, ""Sovyet insanı"" üst kimliğini ve Kazak milli kimliğini ortaya koyması bakımından bu güne kadar Türkiye'de yapılan Türk lehçeleri edebiyatları çalışmalarına yeni bir boyut kazandırıyor. 
Kitap, Kazak edebiyatının yarım asrı aşkın bir dönemine ışık tutarak Türk okurunun edebiyat aracılığıyla kardeş Kazak halkını bütün yönleriyle daha yakından tanımasına olanak sunuyor. 
Elinizdeki kitap, Kazak edebiyatının büyük nesir ustalarının kaleminden çıkan ve yazıldıkları dönemin tesirini yansıtan romanlarla Kazak halkına dair pek çok konuya ışık tutuyor. Eserde, kadın konulu romanlar vasıtasıyla Kazak kadın aydınlanmasının geçirdiği süreç gözler önüne seriliyor. Çalışmada, Kazak milli kimliğinin oluşmasında ve korunmasında geleneksel Kazak konar-göçer hayatının etkin rolü ortaya konuluyor. Ayrıca, esere kaynaklık eden romanlarda Kazak halkının 19. yüzyılın sonu ve 20. yüzyılın başındaki modernleşme süreci de gözlemlenebiliyor. 1980 sonrası yazılan, roman zamanı olarak Kazak Hanlığı devrini işleyen ve tarihî belgelere dayandırılarak yazılan tarihi romanlarda Kazakların kökleri derinde olan bir tarihlerinin olduğu, uzun yıllar boyunca güçlü bir Kazak Ordası olarak varlıklarını sürdürdükleri, komşu halklar ile güçlü diplomatik ilişkiler yürüttükleri görülüyor. Bununla birlikte, Kazak halkının geleceğini inşa ederken, kökü derinde olan bu sağlam geçmişten ilham alarak geleceğini inşa ettiği de gözlemleniyor."
Kazaklar, XVI. yüzyılda Orta Asya'daki değişik Türk boylarının karışımıyla tarihçilerin gözleri önünde oluşmuş bir halktır. Türk’türler. Dilleri de Türkçedir. Onları, kendilerine neden Kazak adının verildiğini dahi bilmeyen Rus Kazaklarıyla karıştırmamak gerekir. Ama adını Kazaklardan alan Kazakistan'ın tarihi insanlık kadar eskidir. Bu topraklarda bu günkü Kazaklardan önce ezici çoğunluğu Türk halkları olmak üzere değişik milletler yaşamış ve ülkeyi bugünkü torunlarına miras olarak bırakmışlardır. Bugünkü Kazaklan Moğollar döneminde yalnızca Çağatay Ulusu'ndan kopan Türk dilli halklar olarak görmemek gerekir. Aksine onlar Sakaların, Hunların, Göktürklerin, Karahanlıların torunlarıdır. Konar-göçer bozkır Türk kültürünün son temsilcilerinden sayılan Kazaklar, Aralık 1986'da Moskova'ya karşı başkaldırmış ve böylece SSCB'nin çöküşünü hızlandırmışlardır.




"Hintli filozof Beydebâ’nın eseri Kelile ve Dimne, toprağın yiyemediği bir otoritedir. Öyle ki yazıldığı dönemden itibaren milat olarak kabul edilerek siyasetname kitaplarının başında yer alır. Kendi anlatımıyla ibret almak isteyenlere pek çok ders veren Beydebâ âdemoğluna hikayeleriyle bunu aktarır. Öyleyse sözü Bilge Beydebâ’ya bırakıp ona kulak verelim.
Gördüm ki insan, dört niteliğiyle hayvanlardan ayrılmış¬tır. Bu dört özellik; hikmet, iffet, akıl ve adalettir. Bunlar dün¬yada ne varsa hepsini içine alır. Bilgi, edep ve yetenek, hik¬mete girer. Kendine hâkim olma, sabır ve vakar, akla girer. Hayâ, yüce gönüllülük ve şahsiyetli olma, iffete girer. Doğru¬luk, iyilik, nefs murakabesi ve güzel ahlak ise adalete girer. Bütün üstün nitelikler işte bunlardan ibarettir, kötülüklerse bunların zıddıdır. Bu vasıfların bütünü bir insanda toplanınca o artık nimet bakımından bir eksiklik yaşasa bile dünyada hüsrana ve ahirette bedbahtlığa atmaz kendini. Talih ona gülmüyor diye üzülmez, saltanat ve devletiyle ilgili kaderin cilveleri karşısında mahzun olmaz. İstemediği bir şeyle kar¬şılaşınca afallamaz. Dağıtmakla bitmeyen bir hazinedir hik¬met, yoksulluğun uğramadığı bir ambardır, eskimeyen giysi, bitmeyen bir lezzettir. Ben zât-ı âlilerinin huzuruna çıkınca söze önce başlamadım kendimi tuttum. Ama bunun sebebi, onun heybeti ve ona duyduğum saygıydı. Kuşkusuz krallar içinde seleflerinden sizin gibi kat kat üstün olanlara daha çok hürmet edilmelidir. Bilginler şöyle der: Dilini tut çünkü se¬lamet sükûttadır. Boş sözden sakın zira sonu pişmanlıktır.
–Filozof Beydebâ"

"“Sevgili Yengeciğim,
Sana bu gece upuzun bir mektup yazmak içimden geldi. Hani işim gücüm yok da gevezelik etmek ihtiyacındayım sanma.
Bilakis yarısına kadar gelmiş pek kolay bir hikâye (aman beni bitir kardeş) diye gözümün içine bakıyor.
Lakin üstümüze ancak sevgili bir dostla görüşmeye feda edilecek nefis tembelliklerin çöktüğü rahat zamanlar olur ya, işte onlardan bir tanesinin içindeyim…”
 
Kemal Tahir’in 1940’larda Piraye’ye yazdığı 15 mektup, 1 kartpostal ve bir not ile Nâzım Hikmet’e yazdığı
1 kartpostal, 2 mektup ve 2 farklı mektubundan sayfalar, Naci Sadullah’a yazdığı 1 mektupla birlikte
Piraye Koleksiyonu’ndan gün yüzüne çıkıyor."
"“Kendi Gök Kubbemiz, aziz şair Yahya Kemal’in asrımızın Türkçesiyle söylediği şiirlerini bir araya toplayan kitabının adıdır. Üstad “Süleymaniye’de Bayram Sabahı”nın bir mısraında geçen bu adı çok beğenirdi. Yahya Kemal’e göre Kendi Gök Kubbemiz onun bütün şiirini ve bizim şiirdeki millî semâmızı ifade eden isimdi. Bu ismi âdeta kıskanırdı.”
(Nihad Sami Banarlı)
“Bu kitap, benim ve benim neslimin senelerdir beklediği bir kitaptı.”
(Ahmet Hamdi Tanpınar)
“Ne hürriyeti, ne müsâvâtı hatta ne o yoldan gelecek şöhreti isteyen”, “Yâ Râb! Bana bir ses yaratan kudreti ver” diyen, yine kendi tabiriyle “yeryüzünde yegâne ihtirası, milletinin lisanında istediği gibi bir kaç manzume meydana getirmek” olan Yahya Kemal’in Kendi Gök Kubbemiz’i, gücünü mazinin ve ananenin büyük mirasından alan fakat gününün sade ve beyaz diliyle söylediği şiirlerini toplar.
Millet, tarih, vatan gibi kavramları daima “medeniyet” perspektifinden yorumlayan, vârisi olmakla gurur duyduğu bu medeniyeti asırlar boyunca inanç, sabır ve ustalıkla yoğuran Fatih’ler, Itrî’ler ve Sinan’larla beraber yaşamış olan şair, bu kitaba aldığı şiirleriyle okuyucusunu da “cedleri”nin mağfiret iklimine sokar.
Kitabın ismi gibi bir bölümü de “Kendi Gök Kubbemiz” Yahya Kemal’in tarih, vatan, milliyet, fetih mefhumları ve en güzel cepheleriyle İstanbul’la; ikinci bölüm “Yol Düşüncesi” ölümle; üçüncü bölüm “Vuslat” ise aşkla ilgili şiirlerin yer aldığı kısımlardır. Fakat bütün bu bölümler ve şiirlerde Yahya Kemal aynı duyuşun insanı ve şairidir. İstanbul, Türklüğün bir harikası ve şahikası olduğu; kadın, zarafetinde bir medeniyeti aksettirdiği, ölüm de vatan toprağında munisleştiği için güzeldir..."

"Virginia Woolf’un denemelerinden oluşan Kendine Ait Bir Oda, toplumsal cinsiyet ve kadınların yazıya gönül vermesinin önündeki engeller üzerine yazılmış bir manifesto niteliği taşıyor: 
 
“Düşünsel özgürlük maddi şeylere bağlıdır. Şiirse düşünsel özgürlüğe bağlıdır. Ve kadınlar her zaman yoksuldu. Hem de yalnızca son iki yüz yıl için değil, tarihin başından beri yoksullar. Kadınlar, Atinalı kölelerin oğullarından bile daha az düşünsel özgürlüğe sahip olmuşlardır. O halde, kadınların zerre kadar şiir yazma şansı olmamıştır. İşte bu nedenle paranın ve insanın kendine ait bir odasının olmasının önemini bu kadar vurguladım.”"
"Mehcer (göç) edebiyatının en önemli birkaç şahsiyetinden biri olan Mihail Nuayme bu eseri 1917’de ABD’de üniversiteden mezun olduktan hemen sonra yazmaya başlamış, ancak 1918’de I. Dünya Savaşı’na katılmak üzere Fransa’ya gidince kitabın yazımı yarım kalmış ve ancak otuz sene sonra Nuayme Lübnan’dayken tamamlanabilmiştir.
Kitabın kahramanı Arkaş’ın hatıraları, esasen Mihail Nuayme’nin hatıralarıdır. Arkaş, Suriye asıllı zeki ve çalışkan Mihail Nuayme gibi üniversiteyi başarıyla bitirmiş, son derece garip ve anlaşılmaz tavırları olan, ailesinin tek çocuğu bir gençtir. Arjantin’in Rio de Janeiro şehrinde oturmaktadır. Suriye asıllı bir ailenin kızıyla evlenir. Balaylarının ilk gecesinde , Rio de Janeiro’da kaldıkları otelde bir cinayet işlenir. Arkaş, bundan sonra New York’un kahvehanelerinden birinde çalışmaya başlar. İnsanlarla nadiren konuşur ve sorulan sorulara daha çok “evet” ve “hayır” diye cevap verir. Karanlık ve küçük bir odada yaşar. Durmadan yazar, yazdıkları insanı düşündürür ve şaşkınlığa sürükler. İnsana hiç düşünmediklerini hatırlatır. Yeni dünyalar, yeni ufuklar açar. Arkaş hem öğrenir, hem öğretir. Bilinmeyeni bilmek, bildiğini de unutmak ister."
"– Bir kuyumcunun vitrininde, bakan herkesin dikkatini çeken harika bir mücevher gibi göz kamaştırmak varken sokakta oynayan çocukların elindeki çamura bulanmış bir misket gibi olmak niye?
– Ben mi harika bir mücevher gibi göz kamaştıracağım? Ben kim, mücevher olmak kim? Benim içim küflenmiş, çürümüş; sen kalkmış bana, mücevher olmaktan bahsediyorsun.
– Dışarıdan bakınca uzun zamandır kilitli kaldığı için üzeri tozlanmış bir sandık gibi görünüyorsun. Ancak içinde neler olduğunun farkında bile değilsin.
Sana düşen, sandığın üzerindeki yıllanmış tozları temizlemek ve onun içinde seni bekleyen muhteşem hazineye ulaşmak. Şimdi sana desem ki elimde o kilidi açacak bir altın anahtar var ve bu kitabı, sandığın kilidini açacak o altın anahtarı sana vermek için yazdım.
Hayal ettiğin güzellikleri yaşama yolculuğunda yol arkadaşı olalım mı?"

"Kerem ile Aslı Hikayesi, Kerem adlı saz şairinin hayatı etrafında 16. yüzyılda teşekkül etmiş Türk Bayrağına bağlı eserlerin en güzellerinden biridir. Olayların nesirle ve duyguların nazımla -hece vezniyle- ifade edildiği bu hikayede müslümanlık telakkilerine bağlı Kerem ile onun sevgilisi Ermeni kızı Aslı arasında geçen visalsiz bir aşkın kaderle mücadelesi anlatılmaktadır.

Türk saz şairliğinin iki mühim esası olan seyahat ile ona bağlı şiir söyleme geleneğinin parlak bir modeli olan sade ve tabii Türkçesi ile Taşkent'ten Rumeli'ye kadar geniş bir Türk dünyasında aşıkların sazları ve yazma-basma kitaplar yardımı ile yayılan eser halkımızın gönlünde taht kurmuştur."
"Truva Edebiyat Dergisi üç yaşında...

Üç yılda, beş öykü yarışması düzenleyen dergimizin (Daha önce yapılan iki yarışmamız Truva Kitap Kulübü bünyesinde düzenlenmişti.) En büyük gayesi Türk Edebiyatına yeni ve güçlü yazarlar kazandırmaktır.

Bu amaçla, bugüne kadar düzenlenen beş yarışmanın dereceye giren öyküleri ve Truva Edebiyat Dergisi 7. Öykü Yarışmasına özel, jüri seçkisi kitap haline getirilmiştir.

Birbirinden güzel otuz bir öykünün yer aldığı kitabımızı keyifle okumanız dileğiyle,

Her şey ""Türk Edebiyatı"" için..."
"Setteki Kitaplar:

Çılgın Dedemin Zaman Makinesi-Büyük Sır
Çılgın Dedemin Zaman Makinesi-Susuzluk
Çılgın Dedemin Zaman Makinesi-Tekerleğin İcadı
Çılgın Dedemin Zaman Makinesi-Dinozor Çağı
Çılgın Dedemin Zaman Makinesi-Uzay Yolculuğu
Çılgın Dedemin Zaman Makinesi-İlk Uçan Adam
Çılgın Dedemin Zaman Makinesi-Telgrafın Bulunuşu
Çılgın Dedemin Zaman Makinesi-Elektiriğin Keşfi
Çılgın Dedemin Zaman Makinesi-Türkçenin Yolculuğu
Çılgın Dedemin Zaman Makinesi-Geleceğin Doğasına Yolculuk"


"Senai Demirci'den yepyeni bir serinin dördüncü kitabı
Niyetim düşüncenin patikalarında yürürken elinden tutmak Hazreti Peygamber’in.
Şiirin yamaçlarında refakat etmek nefeslerine.
 
Kaybettik. Savaşlarda yarıştıra yarıştıra kaybettik Hazreti Peygamberin[asm] vahyi hak etmek için terleyen özünü. Onlu yaşlardaki arkadaşı Zeyd bin Sabit’e kuşların ne güzel uçtuğunu anlatan kalbinin kanat seslerini kırdık; yalnızlaştık. Hüzün yılının eşiğinde, O’nu miraca taşıyan hayretinin yatışmaz ateşini, Kab-ı Kavseyn’e taşan tefekkürünün zarif tenini savaşların gürültüsünde ezdik; köreldik. Vaktin üstüne çıkan, dünyanın kıyısına çekilen o şiirli şuurun nabzını duyamadık; sağırlaştık.
 
’e niyetlenirken, Resulullah’ın[asm] şiirin akışında yankılanan, şuurun avucunda demlenen sessiz duruşlarını görenlerle tanıştım. O’nun billur b/akışını suyun başını taşlara vuruşuyla anlatan Fuzulî’ye güvendim. Tek bir nefeste aynasını buğulandırmaktan korkanlar gibi, vahiy karşısında nefessiz duruşunu gören Mevlâna Celaleddin-i Rumi’ye sessizce refakat ettim. “Elbette ki Muhammed gelecekti” hasretini yana yana seslendiren Rilke’nin siyahî hüznünü giyindim. ""Kardeş; ayırma bizi koynundan!” diye ağlayan Goethe’nin kalbindeki “dağ pınarları”nın sesini aldım can kulağıma. O’nu tüm varoluşun ihtişamına hayretle mukabelesini bütün zamanların “andelib-i zişân”ı diye duyan Said Nursi’nin duyuşunu vurdum kalbime. “Kuşlar uçar senin gönlünü taklit için…” diyen Sezai Karakoç’un gökçe bakışını kuşanmaya adandım.
 
Niyetim yeni bir duyuşla duymak hadisleri. Ve duyurmak. Gelecek Söz’ü hak etmek için, gelmiş Söz’ün hakkını vermek için çırpınan nebevî kalbi göğsümüzde ağırlamak. Düşüncenin patikalarında yürürken elinden tutmak Hazreti Peygamber’in. Şiirin yamaçlarında refakat etmek nefeslerine. Sahabe hayatlarını bin bir emekle yazdığı hayat şiiri diye okumak. Ümidin sesi diye dinlemek susuşlarını. Taşlara vuran su sesi diye dokunmak bekleyişlerine…"
"Kırmızı Enek, çarpıcı bir ilk aşk hikâyesiyle iç içe; dünle bugünün, eskiyle yeninin çatışmasıdır.

“Bedenler bir başka şehirde, bir gökdelenin en tepesinde, zenginlikler içerisinde olabilirdi. Ama öyle anlar geliyordu ki, ruhlar çekip gidiyordu çocukluğa; bir ağacın gölgesinde uzuneşek, yakan top, mendil kapmaca oynuyordu; ilk sevdiğinin yolunu gözlüyordu; yüzünü görmek, sesini duymak için… Bunu, bazen siyah-beyaz bir Yeşilçam filmi izlediğinde, bazen eski bir şarkının nağmelerine, yüreği takılıp, gözleri buğulandığında yapıyordu. Ama yapıyordu, mutlaka yapıyordu"
"OSMANLI TARİHİ’NE KUŞBAKIŞI

Hayatını Osmanlı tarihi üzerine araştırmalara adamış, kitaplar ve makaleler yazmış, Türkiye’de ve dünyada konferanslar vermiş Halil İnalcık’ın ders notları; pek çok yönden güncelliğini korumakta ve tarih severlere yeni bakış açıları kazandırmakta, yeni ufuklar açmaktadır. İnalcık, 1942 yılında Ankara Üniversitesi Dil ve Tarih-Coğrafya Fakültesi’nde başladığı öğreticiliğine, başta Chicago ile Bilkent olmak üzere Harvard ve Princeton gibi saygın üniversitelerde de devam etmiştir. Lisans, Yüksek Lisans ve Doktora düzeylerindeki bu derslerde, sonradan meslektaşı olacak ve Osmanlı çalışmalarını bugünkü konumuna eriştirecek öğrenciler yetiştirmiştir.

Elinizdeki çalışma üç bölümden oluşuyor. İlk bölümde Osmanlı İmparatorluğu’ndan Türkiye Cumhuriyeti’ne uzanan kuşbakışı bir tarih okuması sunuluyor, imparatorluk tarihinin ana hatları en pratik biçimde aktarılıyor. İkinci bölümde yer alan II. Murad (1421-1451), II. Mehmed (1451-1481) ve II. Bayezid (1481-1512) dönemlerindeki askeri ve siyasi gelişmeler, klasik dönemdeki vergilendirme, askerlik işleri, bütçe harcamaları gibi derinlikli meseleler, İnalcık’ın son derece sade üslubuyla kolay biçimde anlaşılıyor. Son bölümde ise Timur’a, kurduğu imparatorluğa ve devrin medeniyetine dair hem hızla okunabilen hem de oldukça doyurucu bir karşılaştırma yer alıyor.

hakimiyeti asırlar süren bir imparatorluğu siyasi, askerî ve iktisadî açıdan çok daha anlaşılır hâle getiren bir başucu eseri."

Haldun Taner, bu kitabında da yine her zamanki gibi keskin ve olgun gözlem gücünü, zengin kültür imbiğinden geçmiş ve satırların beyazına sindirilmiş olağanüstü ironiyi, giderek Türkçenin bütün inceliklerine egemen dil, üslup ustalığını okuruna yansıtmaktadır.
Kilimanjaro’nun Karları, Hemingway’in çok beğenilen ve en popüler yapıtlarından seçilmiş on kısa öyküden oluşmaktadır. Öyküler, Kazanan Hiçbir Şey Almaz, Kadınsız Erkekler, Beşinci Kolon ve İlk Kırk Dokuz Öykü isimli yapıtları arasından seçilmiştir. Ayrıca, Hemingway’in yetişkinler için yazdığı öyküler arasında bir Amerikan dergisinde yer almaya değer bulunan ilk eseri Katiller ve babasının intiharına ilk kez gönderme yapan otobiyografi tadındaki Babalar ve Oğullar da yer almaktadır. Hemingway’in biyografisini yazan Carlos Baker, Francis Macomber’in Kısa ve Mutlu Yaşamı adlı kısa öyküsünü, “öz-gözlemin, kulaktan dolma bilgilerin ve uydurmaların harika birleşimi” olarak nitelendirmiştir. Hemingway’in “Bütün gerçekleri burada anlattım” diyerek pek övündüğü, kitaba ismini veren kısa öyküyse, içinde, üstüne romanlar yazılacak kadar çok malzeme barındırmaktadır. Sadeliklerinin güzelleştirdiği, yaratıcılıklarıyla heyecan veren, özenle işlenmiş her kelimesiyle türünün en iyi örneklerinden olan bu kısa öyküler, Amerikalı usta yazarı daha da yüceltiyor.
"Yusuf Kuyuya, Mısır Yusuf'a emanet.
Hak Nebi mağaraya,
Medine Hak Nebi'ye emanet.
İbrahim ateşe, İsmail bıçağa emanet.
Ne bıçak ne ateş ne mağara etmedi ihanet.
Asrın İbrahimleri, sana emanet.
Arkadaş gel bir kor gibi yak sineni
Çünkü hepsi Allah'a emanet.
İçine doğru derinleş,
Dibi görünmeyen bir kuyu ol,
Sakla yusufları koynunda,
Yusuflar sana emanet.
Mağralarda yılan olma,
Güvercin gibi vefalı,
Örümcek gibi tehlikelere perdedar ol.
Mağra gibi al Muhammedileri, al yedi genci.
Al bütün bir gençliği.

Kime Emanet'i okudukça, ömrünüzün faniliği, zamanınızın amansızlığı ve illede çaresizliğine rağmen, ve özelliklede onunla yeniden ""öteki"" için yola çıkma arzusunu duyacaksınız içinizde; mucizesiz, riyasız ve yalnızca bu yerlerin sahibine teslim olarak."
"Sihirli Ağaç Evi ile sen de macera dolu bir dünyaya dal!
Tıpkı dünyanın dört bir yanındaki milyonlarca çocuk gibi...
 
İçi kitaplarla dolu sihirli bir ağaç evi sayesinde zaman yolculuğuna çıkan Tim ve Lea'nın maceraları küçük okurları hem okumanın keyfiyle hem de tarihteki farklı kültürlerle tanıştırıyor. Sihirli Ağaç Evi serisi bu yönüyle sadece dünyanın dört bir yanındaki çocukların değil, anne babalar ve eğitimcilerin de gözdesi oldu. 
 
New York Times çoksatanlar listesinde bir numaraya kadar çıkan ve beş yıldan uzun bir süre bu listede kalmayı başaran bu ödüllü seri 33 dilde 130 milyondan fazla sattı.

 

1) Dinozorlar Vadisinde
2) Gizemli Şövalye
3) Piramidin Sırrı
4) Korsanların Hazinesi
5) Ninjaların Gecesi
6) Amazon Macerası
7) Kurtar Bizi Mamut
8) Ay'a Seyahat"
"Her roman otobiyografiktir. Yazalar bunu kendilerinden bile saklarlar. Ancak, Japon edebiyatının aykırı yazarı Osamu Dazai, bunu kabullenerek çıkıyor kitaptaki yolculuğuna. Mor Bir Serserinin Gezi Notları’nda doğduğu Tsugaru Yarımadası’na yaptığı “hac yolculuğu” ile birlikte belleğinin patikalarında gezinmeye başlıyor. Bu gezinin notları, genç yaşta intihar eden Dazai’nin hayatındaki sert dönemeçlerden izler taşırken, gerçek ile kurgu arasında gidip gelen bir anlatıya dönüşüyor. 
 
Dazai, 20. yüzyılın en önemli yazarlarından biri. Onu okumak, hepimiz için büyük bir ayrıcalık."
"Tarihte not düşme ve belge bırakma niyetiyle hazırlanan bu kitap, 11 Eylül 2001 günü ABD'de yaşanan saldırıların perde arkasını sorguluyor.
Amerika'nın en önemli muhalif düşünürlerinden Lyndon Larouche, 11 Eylül'den tam 48 gün önce 24 Temmuz 2001 hem de BM çatısı altında yaptığı konuşmada dünyayı Amerika'yı yöneten bir takım çılgınlara karşı şu sözlerle uyarıyordu:
Çeşitli nedenlerden dolayı Ağustos 2001 Avrasya'da bir savaş başlatmak için iyi bir ay. Ve biz savaşın eşiğindeyiz. Savaş artık İsarilliler ve Araplardan dolayı çıkmıyor. Savaş temel olarak İngiltere, Avusturalya ve Amerika'daki bazı kişiler tarafından planlanıyor. Orta Doğu'da savaş patlamak üzere..."
"Kemiklerinize kadar ürpertecek bir seri katil.
Hannibal Lecter'dan daha korkunç bir psikopat.
Çok sıradan bir hayat yaşıyor. -Kimi zaman.
Öyle bir geçmişi var ki bazı davranışlarının sebebini açıklıyor. -Çoğu zaman.
Korkunç hobisini anlamaksa imkansız. -Hem de her zaman.
Her şeyi gayet iyi planlıyor.
Farklı iki ayrı hayat sürüyor.
Şimdi de koleksiyonuna yeni bir şeyler katmak istiyor.
Yıllardır devam eden saplantısını beslemek üzere bir kez daha ava çıkmaya hazırlanıyor.
İzini sürdüğü çocuklar, katil için teşhir edilmeyi bekleyen ve kendisini büyüleyen eşsiz örneklerdir. Gölgelerin arasında saklansa da aslında tanınmaya hevesli bir koleksiyoncudur.
Bu ölümcül oyunda kesin olan tek bir şey vardır: Elde edenler sevinecek kaybedenlerse üzülecektir."
"“Esendal kurulu bir zemberekle harekete geçen ve bundan dolayı da ister istemez suni ve kuklavari olmaktan kurtulamayan şahıslar ve vakalar yerine, önümüze gerçek olaylar, nefes alıp veren insanlar çizen, bir kelime ile bize belirli bir vaka anlatmaktan çok, önümüze başsız sonsuz bir hayat parçası seren ilk Türk hikâyecisidir.”
Haldun Taner
Çamlıca’daki Konak, Esendal’ın, 1911-1919 yılları arasında yazmış olduğu on altı hikâyeden oluşan bir derleme. Eserde yer alan hikâyeler dönemin toplumsal yapısını, insanların günlük yaşamlarını, umutlarını, hayal kırıklıklarını ve mücadelelerini detaylı bir şekilde ele alarak, okuyucuya dönemin sosyal ve kültürel atmosferini hissettiriyor. Esendal kendine has üslubuyla, karakterlerin iç dünyalarına derinlemesine bir bakış sunarken, aynı zamanda dönemin toplumsal değerlerini, normlarını ve bu normların bireyler üzerindeki etkilerini de gözler önüne seriyor. Her bir hikâye, karakterlerin yaşamından kesitler sunarak, onların iç dünyalarına, hayallerine, hayal kırıklıklarına ve çevreleriyle etkileşimlerine odaklanıyor."
"""Bizden sonra Mesnevi önderlik edecek,
arayanlara ve isteyenlere doğru yolu gösterecektir.""

""Mesnevi'miz Vahdet Dükkanı'dır.
Orada Bir'den başka ne görürsen puttur.""

""Allah sırlarının definesi biziz.
Sayısız, sonsuz inciler denizi biziz.""

Hz. Mevlana"
"İnsanın kendine sakladığı seslere “sır” der Kur’ân. İnsanın kendisinden de sakladığı sesleri “ahfâ” diye ad koyar. Yetimdir o sesler. Sahipsizdir. Mahpustur. Dilsizdir. İçinin içinde, uzakta bir nehir uğultusu, sürpriz bir yaprak hışırtısı, aniden yükselen bir kuş cıvıltısı, hiç sebepsiz vuran bir kalp çarpıntısı olup dayanır kalbine. Kapıyı vurur ahfâlar. Yıllar önce kaybolmuş bir çocuk gibi nazlanırlar. İsterler ki dile gelsinler. Umarlar ki fark edilsinler.
 
Dr. Senai Demirci, Kur’ân’la Konuşmalar’da, insanın içinde devinen ahfâ seslerini dile getiriyor. Bir psikoterapist olarak “mukabele” geleneğini izleyerek ‘anlam’a “anlama’yla karşılık veriyor. Kur’ân’ın insanın gizli sancılarını, saklı arzularını, dilsiz hasretlerini bilince taşıyan Kur’ân sesleri üzerinden psikolojik bir yürüyüş yapıyor. Yaraları göz göz olmuş herkesle göz göze, söz söze, öz öze bir sohbet başlatıyor."
"Korkağın Türküsü, Necati Tosuner’in 2008’de Attilâ İlhan Roman Ödülü’nü kazanan Kasırganın Gözü ve 2012’de yayımlanan Susmak Nasıl da Yoruyor İnsanı! adlı romanlarıyla birlikte bir üçleme oluşturuyor. Olayların zihindeki izdüşümlerinin insan ruhundaki yansımalarına ayna tutan bu yoğun üçlemede yazarın yöneldiği yeni üslup ve ifade özellikle öne çıkıyor. Korkağın Türküsü bir kaçıştan daha çok, kişinin özlediği kendisine kavuşmasının romanı. Daha yeni buharlaşmış gözyaşı kokusu, –havada. Yaşamak zerdali çekirdeğine benzemez mi?.. Evet, çünkü zerdali çekirdeği de öyledir: Sert görünür ama isteklidir kırılmaya. Ve tatlıdır: Yorulduğuna değer!
Bilmez misin?.. Bakalım neler ne olacak?.. Kayısılar dalları eğdiğinde..."
"Günümüzde riskler kentlerde daha belirgin bir hale gelmekte ve belirsizlikler artmaktadır. Risk toplumlarında belirsizliklerin artmasının bir sonucu olarak güven kavramının önemini ortaya çıkarmaktadır. Risk toplumlarında özellikle kentlerde salgınlar, birey/ kamuya yönelik saldırılar, hastalık, kaza ve terörizm gibi risklerin güvence altına alınması giderek zorlaşmaktadır. Bu durum toplumlarda özellikle kent yaşamının pratiklerine dair kaygıları arttırmakta ve korku kültürünü ortaya çıkmasına neden olmaktadır.
Güvenlik ise, insan yaşamının en temel ihtiyaçlarındandır. Güvenli ve huzurlu bir hayat sürebilmek her bireyin hakkıdır ve bireyler devletlerden bu güvenliğin sağlamasını talep edebilir. Kişi ancak kendini güvende hissettiği yerde huzurlu ve mutlu olmaktadır. Fakat insanların bireysel güvenliğinin dışında önemli olan bir konu da kişinin bireysel güvenliğini doğrudan etkileyen çevresel faktörler, yani kişinin yaşamını devam ettirdiği alanın güvenliğidir. Söz konusu yasam çevresi ise, kentlerdir. Dolayısıyla kentlerde güvenli yaşam çevrelerinin oluşması yaşanabilir, sağlıklı, huzurlu ve geleceğe güvenle bakan insan profilin en önemli ihtiyacıdır.
Kentler, suçların oluştuğu mekândan ziyade potansiyel risk ve korku kültürünün giderek yaygınlaştığı bir ortam olduğu söylenebilir. Dolayısıyla, kentlerdeki her türlü risk (salgın hastalıklar, şiddet, tecavüz, su kirliliği, nükleer enerji vb.) kentte yaşayan insanlar üzerinde korku kültürünün giderek hâkim olmasına neden olmaktadır. Bu kitap, korku kültürünün oluşmasında kentlerin taşıdığı önem, kent yaşamının korku kültürüne etkisi, tarihsel süreçte kent, kentleşme, kent kültürü ve değişimi ele alınmıştır. Modernleşme ve küreselleşmenin bir sonucu olarak kentlerde tehlikelerin, belirsizliklerin yoğun yaşanmasına paralel olarak kentte yaşayan bireyler açısından güven duygusunun kaybın ve gözetlemenin sosyolojik yönüne vurgu yapılmıştır."
"Cahit Zarifoğlu’nun şiiri bunca anlaşılmaz, kapalı ya da zor anlaşılır bulunmasına rağmen, şimdiye kadar hiçbir aklı başında şiir okuyucusu (eleştirmen ya da okuyucu olarak) bu şiirleri reddetmek, yok saymak cesaretini gösterememiştir.
Rasim Özdenören
Cahit Zarifoğlu’na ait hangi metin olursa olsun, O'nun dünyasına, bir iklime geçer gibi girerseniz. Yeni bir iklime girmenin ne gibi etkileri oluyorsa, nasıl değiştiriyorsa insanı öylece değişirsiniz.
Alim Kahraman
Kendinden sonra yazmaya başlayan genç Müslüman şairlere, hangi özellikleriyle yol göstermiş olursa olsun, O'ndan sonrakiler, O'nda ders alınacak bir taraf bulacaklardır. Hem şiirin kendine mahsus kaliteleri bakımından, hem Müslüman bir şairin dünya hayatındaki temayülleri bakımından.
İsmet Özel
Cahit Zarifoğlu o hale gelmişti ki, kendi dünyası içinde bir şiir dili kurmuştu ve bunu çok iyi kullanırdı. Yani şiire, o anlatılmaz olana ait bir durum çıktığı zaman, bir algılama olduğu zaman, onu hemen anında şiire döküverirdi.
Erdem Bayazıt
Kanaatimce Cahit’in şiiri belli bir kalıp içerisinde hemen formüle edilebilecek, anlatılabilecek bir hüviyet taşımıyor. Cahit, eski tabirle şair-i maderzat, anadan doğma şair idi.
Akif İnan
Türkçe’de hem ahenge ulaşmak hem de duygu iletişimini sağlamanın belki de en çetin bir şairlik görevi olduğu günümüzde, bir de buna ‘avucunda kor tutmayı’ eklemişti. ‘Hâl’ini iyiye doğru sürekli yüceltirken, ‘şiir’ni de yeni ‘hâl’ine uydurma savaşımında idi.
Prof. Dr. Hüseyin Hatemi
Ece Ayhan’a sordum, ona göre “Cahit Zarifoğlu” şiirde yapı sorunun en iyi kavramış bu konuda örnek gösterilebilecek sanatçılardan biri. Kolsuz Bir Hattat’ta da ayrıca belirtmiş bunu.
Cemal Süreya
Cahit Zarifoğlu’nun şiirini ve düzyazısını o uzaklık, ayrılık gayrılık içinde ancak kendi uzlet köşemden izleyebiliyordum. Kamplaşma havasında kendine yer bulamayacak bu ince şiir, kapalı ama mutlaka sanatkârca düzyazı, kendine özgü değerleri daima korurdu.
Selim İleri
Cahit Zarifoğlu’nun şiiri, bütün diğer yapıp ettiklerini de, hatta müstear adla yazdığı ‘okuyucuya cevaplar’a varıncaya kadar bir çok şeyi aydınlatan veriler olarak alınabilir sanıyorum. Bu şiir, insanı çok yalın halinde kavrayan bir şiir.
Nâbi Avcı"
"Kocaları sürülen, yavrularının karınları düşman süngüleriyle deşilen kadınların talihi! Ak sakallarından tutup sürüklenen ihtiyarların talihi! Cephekerde, bize söven, yüzümüze tüküren düşmanlarımızın menfaatleri için, kanlarını sebil eden gençlerimizin talihi!.. Bu gece rüyama gene Şişkof girecek. Gene beni mezarlara götürüp ölen askerlerin üniformalarını gösterecek. "Sen, sen Sadık Turan, sırtında düşman üniforması Rusya'ya karşı harp ettin" diyecek! Gene soğuk terler döküp sabahı kim bilir nasıl edeceğim. Düşman üniforması... Düşmanım kim? Siz değil misiniz Şişkof! Yalanla dolanla memleketimi istilâ ettiniz. Himayenize girmekle topraklarımız, malımız, mülkümüz, dinimiz korunacak diye, sizden öncekiler söz verdiler. Teslim olduk. O millet, yurdunu her şeyden çok sevdiğinden teslim oldu. Silahlarımızı bıraktık. Ya siz?.. Memleketimize girdiğiniz günden beri o toprak kan içinde. Minarelerimizi devirdiniz. Su kemerlerimizi, çeşmelerimizi, heykellerimizi, mermer saraylarımızı atlarınıza ahır yaptınız. Müezzinlerimiz, ezan okumak üzere minarelere çıktıkları vakit, sarhoş askerleriniz, eğlenmek için, kalplerine nişan alma talimi yaptılar..."

Elinizdeki kitabı okurken 1971-1985 yıllarının gazete yazıları olduğunu unutabilirsiniz. Bunun bir nedeni Haldun Taner’in bu ülkeyi avucunun içi gibi bilen güçlü bir yazar olması ise öbür nedeni de kimi meselelerde henüz “bir arpa boyu” yol alınmamış olması. “Gündelik bir olayı, sıradan bir gözlemi, konuşma sanatının bütün incelikleriyle şerbetlendirerek öyle anlatır ki... İnsana ve dünyaya bakmanın birinci niteliğinin hoşgörü olduğunu hem bilir, hem bildirir.” – Doğan Hızlan “Bu çalkantılı toplumda Haldun Taner gibi aydınların ne kadar önemli oldukları, arkalarında bıraktıkları boşluklarda daha iyi anlaşılmaktadır. Aramızdan ayrılan yalnızca bir öykü ve oyun yazarı, gazeteci değil, bir kültür ve uygarlık anıtıdır.” – Uğur Mumcu
"Bu küçük risâle, 1400 senesini idrak etmek üzere olan Hicrî takvîmi, bütün İslam Âlemi’nin birlikte karşılamasını teklif etmek maksadıyla yazıldığı kadar, din kardeşlerimizle müşterek dert ve dâvâlar üstünde kısacadertleşip halleşmek niyet ve maksadını da içine almaktadır. Bu risâle, bir fantezi, bin iddia, bir heves ve aceleye gelmiş bir kararla yazılmamıştır. Aksine, İslâm Âlemi’nin garipliği ve horlanışı karşısında, uzun yıllardır duyulan ıstırâbın yüze çıkmasından ibarettir."
Kelimelerden birinden bir hakaret kokusu alınabilir; ötekinden de yan yana getirilmemesi gereken iki kavramın (köpek ve düşünce) bir arada kullanılmış olmasından doğan bir zorluk ortaya çıkabilir. Fakat hemen söyleyeyim: Köpek derken, doğrudan, bir hayvan olarak köpek türünü kastediyorum. Köpekçe düşünceler derken de, bir köpeğin, kendisi olarak, dünyada ihraz ettiği yer açısından dünyaya nasıl baktığını tahayyül etmeye çalışıyorum.” diyor bu eserinde Özdenören. Çarpıcı bir başlık ve sarsıcı metinler…


"Binlerce sözlük ve cümle
Pratik konuşmayı sağlayan telaffuz
Korece dilbilgisi özeti
En yaygın olarak kullanılan ve en çok ihtiyaç duyulan Korece-Türkçe ve Türkçe-Korece Sözlük"
"“Ben romanlarımda dünü yazdım. Ama romancı, dünü yazarken kendi gününü yansıtır bir bakıma. Hatta gelecek için yazar…”
Roman sanatını; insan ilişkilerini, toplumu oluşturan şartları ve açmazları anlamak için verimli bir saha olarak kullanan Kemal Tahir, Anadolu’nun yoksulluk ve yoksunluk içinde kırılan fay hatlarını takibe devam ediyor. Yediçınar Yaylası’nın devamı ya da müstakil bir roman olarak okumanın mümkün olduğu Köyün Kamburu, ahlaki çözülmenin savurduğu insanın dramını sarsıcı bir şekilde ortaya koyuyor.
Kemal Tahir, kötülüğü ortaya çıkaran şartları; zayıflayan devletin gölgesi, işlemeyen kanunlar ve merkezden koptukça içine kapanan taşranın korkutucu yalnızlığında araştırıyor. Toplumsal bozulmanın, salgın bir hastalık gibi bireyleri nasıl ele geçirdiğini, bütün bunların dışında kalanların bir anomali gibi değerlendirildiği bu zor zamanlarla yüzleşmenin elzem olduğunu bir kez daha gösteriyor."

"Rabbimizin, ""Oku” emriyle Efendimizin, ""Sağ elinizden yardım alın,” tavsiyesi, okuryazarlığa teşvik edilen bir ümmet olduğumuzun göstergelerinden yalnızca birisidir.
Peki ya bizler, okuma yolculuğumuzu, şahsi bir tekâmül sürecine dönüştürebiliyor muyuz? İşte asıl mesele tam da burada başlıyor.
Elinizdeki kitap, bir vaizeye, on yedi yıllık meslek hayatı boyunca binlerce hanımefendi tarafından yüz yüze, çevrimiçi ve elektronik mektup yoluyla iletilen sorulara verilen bir cevap niteliğindedir.
Bu sorulara, birer cümlelik yanıtlar verip geçmek yerine, soruların doğurduğu tali yollar üzerinden yeni bir yolculuğa çıkılarak meselenin özümsenmesi gaye edinildi.
Şimdi ve burada ihtiyacımız olan, çoğunluğu ilgilendiren soru ve sorunlara, kaynaklarımızdan cevaplar derlendi; ayrıca alimlerimizin hikmetli yaklaşımları muvacehesinde cümleler serdedilmeye çalışıldı.
Dinimizin merkezindeki asıl meselelere işaret eden bu eser, dikkatli ve özenli bir okuma sonrası, pek çok soru işareti gidermeyi hedefliyor."
"KASR ÜZERİNDE
Kendi kavmine şair olmayan
Söz'ünün hükmünden aya göçürür
Kendi Divan'ına nöbet durmayan
Davasını cengine gölge düşürür
Dilinde arzuhal yaresi yoğ ise
Nice yazsan nafile kelamın yoktur
Şehmeran kal'asında burcun yoğ ise
Zulmün karşısında müddetin yoktur
Çilenin tansığına ermiş olmayan
Gönlünü sevdaya dergah tutmayan
El yazısıda kadil yakmayan
Hayatın' kitabından sayfa düşürürKalbine kasr kuramış isen
Asrına eşkıya olmamış isen
Serez çarşısında durmamış isen
Kendine çıkacak bir yolun yoktur
Çile olmaktan çıkınca emek
Harami külküne bitince hürmet .."
Kumarbaz, Dostoyevski’nin otobiyografik bir romanı aslında. Yazar gençliğinde kapıldığı kumar tutkusunu ve ondan kazanacağı paraların hırsını, genç öğretmen Aleksey İvanoviç üzerinden betimler. Yanında çalıştığı ailenin güzel üvey kızına duyduğu aşk, kumarla olan imtihanından çok daha ağırını yaşatacaktır ona. Dostoyevski’nin çok kısa bir sürede yazdığı Kumarbaz, pek çok dile çevrilmiş ve dünya edebiyatının en çok okunan klasiklerinden biri olmuştur.
"""Bir salı sabahı uyandım. Bütün gazeteler hayatta en çok sevdiğim kadının bir cinayet işlediğini yazıyordu. Bunu hiç beklemiyordum. Beynimden vurulmuşa döndüm. İç dengelerim şiddetle sarsıldı. Oysa gerçeği biliyordum ama bana kimse tek bir şey sormamıştı. Onu mahkum etmişlerdi! Kapı çalındı. İki asker beni almaya gelmişti. İç savaş çıkmış, seferberlik ilan edilmişti. Bunu bekliyordum. Hiç şaşırmadım. Bunu uzun zamandır korku ve kuşkuyla hep bekliyordum. Hazırlandım ve o salı sabahı evden çıktım.""

Genç bir öğretmen bir sabah Kuzguncuk'taki evinden apar topar alınıp, askere götürülür. O, bunun bir kabus olduğuna, arkadaşlarıysa onun iç savaşa katıldığına inanmaktadır. Oysa annesi oğlunun bir ambulansla evden götürüldüğünü anlatmaktadır.

Kumral Ada - Mavi Tuna, iç savaşın içimizde ve dışımızda, bireysel ve toplumsal olarak yarattığı yangınları umutsuz bir aşk üçgeni ekseninde anlatan sarsıcı bir roman.

Dört dile çevrilen Kumral Ada - Mavi Tuna birçok toplumsal yaramızı irdelerken unutulmaz bir aşk hikayesi anlatıyor."
Bir Müslümanın hakikati bulması, Allah’ın ilk emri olan “Oku!” eylemiyle ilişkisine bağlıdır. Bu bağlamda Kur’an’ı doğru okumak ve anlamak her anlamıyla önemlidir. Bu kitap, Kur’an’ın anlaşılması için bir giriş niteliğindedir. Bu kitapta Kur’an’a ait temel meseleler ele alınmış ve sarih bir ifadeyle okuyucunun ilgisine sunulmuştur. Eserin yazılmasından bu yana uzun bir süre geçmesine rağmen hâlâ aşılamamasının sebebi bu eserin güçlü bir düşünür tarafından kaleme alınmasında yatmaktadır. Draz, bu eserde, Kur’an-ı Kerim hakkında ancak binlerce sayfada anlatılabilecek konuların özünü doyurucu bir biçimde ele almaktadır.
İslam'ı anlamak ve hakkıyla yaşamak ancak İslam'ın temel kaynağı olan Kuran-ı Kerim'i anlamakla mümkün olabilir. Kuran-ı Kerim'i anlamın tek yolu ise, Kuran'ın ilk emri olan ve Kuran kelimesini de anlamı olan OKU fiilinin yerine getirilmesiyle mümkün olabilecektir. İslam dini, indirildiğinden günümüze kadar olan dönemde asıl kaynağı olan Kuran'dan uzaklaştırılmaya çalışılmıştır.Bunu Kuran'da mucizevi bir şekilde Resul de şöyle der : ' Ey Rabbim, benim toplumum,bu Kuran'ı terk edilmiş / dışlanmış halde tuttular.' ( Furkan Suresi, 30. ayet ) ifadesiyle doğrulamaktadır. İman edenlerin üzerine düşen, yine Kuran'da emredildiği gibi Kuran'dan kolayına geleni okumak ve Kuran'ı ağır ağır, tane tane okumaktır. Kuran ayetleri ve sureleri, ilahi vahyin takdiri olarak kendine özgü bir tarzda sıralanmıştır.B nedenle diziliş sırasına göre basılmış bir Kuran-ı Kerim'de belli bir konuyu incelemek çeşitli zorluklara neden olmaktadır. Kuran Araştırmaları Dizisi, Kuran Ayetlerini konu-konu daha rahat inceleyebilmek için hazırlanmıştır ve bu nedenle bu eserlerde herhangi bir yoruma yer verilmemiş, sadece Kuran Ayetlerine yer verilmiştir.Yüce Kitabımızın bu şekilde konu-konu incelenmesinin her mümine ayrı bir bakış açısı katacağı inancındayız.
"İlah, Rab, İbadet ve Din; bu dört terim Kur'an terminolojisinde temel bir öneme sahiptir.
Kur'an-ı Kerim'in öğretisini anlamak için bu dört terimin sahih ve mükemmel anlamını tam manasıyla kavramak zorunludur.
Eğer harhangi bir kimse İlah ve Rab'bin manasının ne olduğunu, İbadet'in ne anlama geldiğini ve Din'in neye isnad edildiğini bilmezse onun için Kur'an'ın tamamı anlaşılmaz bir hal alır."
"“Bu kasabanın, bu çevre köylerin tüm adamı bu işten ekmek yer. Kaçakçılık yapmasın da n’apsın? Ekilecek toprağı mı var? Hepsini almış hükümet, sınır demiş, döşemiş mayını. Tarlalar mayın altında... Zeytinlikler mayın deryasında yüzüyor. Babam ki, bu işte en ehildi, kokusundan anlardı mayını, rüzgârı dinler, candarmayı bilirdi. N’oldu? Karşı gelemedi yazgısına. Bir gece, sabaha karşı adamın yarısını getirdiler eve. Bitmişti. Başına toplaştık, işaretle dayımı istetti, bizi çıkarttırdı odadan. Dayımdan kendisini vurmasını istemiş. Böyle yaşamaktansa, demiş; vur, kurtulayım İsmail, demiş ona. İsmail dayım dediğini yaptı, vurdu babamı.”
 
Sınırda yaşanan hayatların hikâyesi: . 
 
Tarık Dursun K., kendisine 1984 yılında Orhan Kemal Roman Armağanı’nı kazandıran romanında, babadan oğula devreden kaçakçılık işleriyle uğraşan Üzer, Cevahir ve Tahir’in mücadelesine odaklanıyor. Onlara eşlik eden ve en az onlar kadar iyi çizilmiş Gazel ve Hediye’nin üzerinden de kadının bir sınır kasabasındaki yeri hakkında canlı görüntüler ortaya koyuyor. Tellerin, mayınların, düşmanların çevrelediği bu coğrafyada direnmek ve ayakta kalmak, ancak insanların birbirine duyduğu güvenle mümkün.
 
Mekân tasvirleri, gerilimin ön planda olduğu at üstündeki sahneleri ve diyaloğu önde tutan anlatımıyla ’de, yazarın edebiyatla olduğu kadar sinemayla da derin bir bağ kurduğu açıkça görülüyor."
"“Kurtlukta düşeni yemek kanundur. Romanın konusu 1926 İzmir Suikastı gibi son derece buhranlı bir devrede geçiyor. Bunun için adını Kurt Kanunu koyduk. Kişiyi sosyal çevresi ve bunalımları içinde ele alıyorum. Gerçekten büyük tehlikeler içinde kıstırılmış insanların romanı bu.”
Ömrünü savaş meydanlarında, pusularda, dağlarda ve şehirlerde yıkmakla yıkılmakla, kaçmakla kovalamakla kâh av kâh avcı olarak geçirmiş bir savaşçı; kavganın, iz sürmenin, yanık barut kokusunun, çeliğin ve kanın genzinde bıraktığı tadı unutabilir mi?
Devleti, toplumu, milleti, en önemlisi de bütün iniş çıkışlarıyla insanı anlamaya hayatını hasreden Kemal Tahir, ’nda Kurtuluş Savaşı sonrasının en bunalımlı dönemini, İzmir Suikastı’nı ele alıyor.
Kemal Tahir, romanında İttihat ve Terakki’nin meşhur “Küçük Efendi”si Kara Kemal’den Abdülkerim Bey’e, Gurbet Hala’dan Semra Hanım’a, Emin Bey’den Perihan’a; o kendine has karakter çeşitliliğiyle yeni Cumhuriyet’in, Türkiye’nin ruhunu arıyor. Bir sürek avına eşlik eden bu cesur arayış, elbette hesaplaşmalarla, muhasebelerle ve en önemlisi de tarihe romantik, nostaljik bir olgu olarak bakmaya meyilli olanlar için derin sarsıntılarla dolu. Kemal Tahir’i ölümsüz kılan, Türk düşüncesinin ve Türk romanının sarsılmaz yazarlarından biri haline getiren de zaten bu değil midir?
Kurt Kanunu"
"William Shakespeare (26 Nisan 1564 – 23 Nisan 1616), İngiliz şair, oyun yazarı ve oyuncudur. İngilizce dilinde yazan en büyük yazar ve dünyanın en seçkin drama yazarı olarak kabul edilmektedir. Sıklıkla İngiltere´nin ulusal şairi ve ""Avon´un Ozanı"" olarak anılır. Günümüze ulaşan eserleri, bazı ortaklaşa yazılanlarla birlikte 38 oyun, 154 sone, iki uzun öykü şiir ve birkaç kaynağı belirsiz şiirlerden oluşur. Oyunları bütün büyük dillere çevrildi ve diğer bütün oyun yazarlarından daha çok sergilendi. Shakespeare Stratford-upon-Avon´da doğdu ve büyüdü. 18 yaşında, Anne Hathaway ile evlendi ve üç çocuğu oldu: Susanna, ve ikizler Hamnet ile Judith. 1585 ile 1592 arası, Londra´da bir aktör, yazar ve Lord Chamberlain´s Men (sonraki adı King´s Men) adında bir tiyatro şirketinin sahibi olarak başarılı bir kariyere başladı. Ölmeden 3 yıl önce 1613´te, 49 yaşındayken Stratford´da emekli olarak görüldü. Shakespeare´in kişisel yaşamına dair bazı kayıtlar günümüze ulaşmıştır. Fiziksel görünüşü, cinsel yönelimi, dini inançları, ve başkaları tarafından yazılıp ona atfedilen eserler olup olmadığı hakkında önemli tahminler yürütülmüştür. Shakespeare bilinen eserlerinin çoğunu 1589 ile 1613 yıllarında üretti. İlk oyunları çoğunlukla komedi ve tarihîydi, bu türlerle 16. yüzyıl sonunda kültür ve sanatın zirvesine yükseldi. Daha sonra 1608´e kadar trajedilere yöneldi, İngilizce´nin en iyi ürünlerinden bazıları kabul edilen Hamlet, Kral Lear, Othello, ve Macbeth´i bu dönemde yazdı. Son aşamasında, dram olarak da bilinen trajikomedilerini yazdı, ve diğer oyun yazarlarıyla iş birliği yaptı.
Shakespeare yaşadığı zamanda saygın bir şair ve oyun yazarıydı, ama ünü 19. yüzyıla kadar günümüzdeki yüksekliğine erişmedi. Özellikle romantikler, Shakespeare´in dehasını çok beğenmiş ve Victoria döneminde yaşayanlar Shakespeare´e George Bernard Shaw´ın ""bardolatry"" (Shakespeare hayranlığı) olarak tabir ettiği bir hürmetle tapmışlardır. 20. yüzyılda, eserleri bilim ve tiyatrodaki yeni akımlar tarafından defalarca benimsendi ve yeniden keşfedildi. Oyunları bugün popülerliğini büyük ölçüde sürdürmektedir ve sürekli olarak incelenmekte, sergilenmekte ve tüm dünyada farklı kültürel ve politik bağlamlarda yeniden yorumlanmaktadır."
"Denizin sert dalgaları gibidir bazı yaşantılar. Çırpınıp dururuz dev dalgalar içinde. Yeri gelir boğar yeri gelir kıyıya vurur bizleri. Zaman zaman düşeriz boşluğa savrulup dururuz bir yaprak misali oradan oraya. Gözlerde biriken özlemin damlaları ile dalar gideriz
uzaklara. Burada derinlerde bir yerde sana dokunan bir şeyler var, rüzgâr gibi eserek geçiyor gözlerinin önünden. Rüzgârın esintisindeki özlemin sessizliğini duyabiliyor musunuz?

Münferit Bir Şair

“Manzara sadece baktığın yerde gördüğün değildir,
asıl manzara kalbinin gördüğü yerdir...”"
Kuşlar da Gitti, İstanbul'un çürüyen kirlenen yüzünün ve insanlığın da şehirle birlikte yok oluşunun romanıdır. Kuşların bir zamanlar mekan tuttuğu İstanbul'da çocuklar onları yakalayarak cami, kilise ve sinagogların kapılarında "azat buzat beni cennet kapısında gözet" diyerek satarlar. Ancak çocuklar satmadıkları kuşları yemek zorunda kalırlar.
"Kuşlar derler ki:
“Bir padişahımız yok. Hiç, bir topluluk olur da padişahsız olur mu? Hiç, bir ülke olur da padişahı olmaz olur mu? O halde biz de kendimize bir padişah seçelim.”
Kuşlar toplanıp padişahları Simurg’u görmek için yola koyulmuşlar. Fakat onları bekleyen türlü sıkıntılar varmış. Her bir vadide bir kısmı takılmış kalmış. Açlık, susuzluk, karlar, fırtınalar, çöller yırtıcı hayvanlar... Sonunda yüz binlerce kuştan sadece otuz tanesi yedi vadiyi de aşıp padişahı görmüşler. Cahit Zarifoğlu, Kuşların Dili’nde bu zorlu yolculuğu anlatıyor."
"İranlı mutasavvıf şair Ferîdüddîn-i Attâr 12. yy sonu- 13. yy başında yaşamış, İslam tarihinin en önemli şahsiyetlerinden biridir. İlahînâme ve Tezkiret-ül Evliya gibi eserlerinin yanı sıra, en tanınmış mesnevisi sayılan ve Hz. Mevlana dâhil kendinden sonraki pek çok mutasavvıfta iz bırakan Mantık al-Tayr (Kuşların Dili) da ise Attâr, çeşitli semboller aracılığıyla tasavvufun temellerini, önemli prensiplerini ve tasavvufî inancı anlatmaktadır.
Eserde çok zengin bir sembolik dil kullanılmış ve hakikat yolunun yolcuları kuşlarla simgelenmiştir. Eserdeki kuşların her biri bir insan tipini temsil etmektedir. Hakikate ulaşmak için bir yolculuğa çıkarlar. Hüthüt bu yolculukta kuşların önderi, yani mürşididir. Simurg ise Cenab-ı Hakk’ın zuhurudur.
Bu kitabın dert gözüyle okunması gerektiğini söyleyen Feridüddin-i Attâr’a göre; “Mantık al-Tayr, okundukça daha ziyade hoşlanılacak bir kitaptır; âlem mahvolur da bu kitap gene olduğu gibi kalır.”"
"Yusuf Has Hacip tarafından beyitler hâlinde ve mesnevî tarzında yazılıp 1069-1070’te tamamlanan Kutadgu Bilig, Türk dili ve kültürü bakımından çok önemli bir eserdir.
Yeni Müslüman olmuş Karahanlı Türk toplumunun o zamanki kültürü, dili, edebiyatı; bu toplumdaki idarî yapı, toplumun katmanlarını oluşturan sınıflar, hukuk ve ahlak kuralları büyük ölçüde bu eserden öğrenilebilmiştir.
Eser, sorulu cevaplı münazara kurgusuyla dört büyük temel üzerine oturtulmuştur: Adalet, baht, akıl ve akıbet.
Biz, özellikle gençlerimizin ve eseri merak edenlerin daha rahat okuyabilmeleri için konu bütünlüğü olan ifadeleri, beytin anlamı olan ayrı cümlelerle değil de paragraflar hâlinde verdik.
Özellikle gençlerimizin, Kutadgu Bilig’den edinecekleri çok üstün değerler olduğunu düşünüyoruz.

“Akıl, karanlık gecede bir meşale gibidir. Bilgi seni aydınlatan bir ışıktır. İnsan; akılla yükselir, bilgiyle büyür. Bu ikisiyle itibar görür. Bilgi, kimya gibidir. Her şey onun etrafında toplanır. Akıl ise onun sarayıdır.”"

"Anadolu’daki efeler isyanının görgü tanığı ve örgütleyicisi, Girit doğumlu Zekai (Kaur), Harbiye öğrencisi iken Balkan Savaşı’na katıldı. Birinci Dünya Savaşı’nda teğmen rütbesi ile Hicaz’da İngilizlere karşı savaştı. Hicaz savaşlarında iki kurşun ciğerine girip vücudunu delip geçti. Delik yerlerini iki parmağı ile tutarak ölüme direndi, atı onu kışlasına geri götürdüğü için hayatı kurtuldu. Savaşın son döneminde İzmir Sarı Kışla’ya tayin oldu.
İzmir’in işgalinden sonra, İç Batı Anadolu’ya kaçıp emperyalizme karşı “Milli İsyan” amacıyla dağlardaki efelere katıldı, ilk efe direnişlerini örgütledi, Yörük Ali Efe’yi Milli Mücadeleye kazandırdı. Yunan işgal kuvvetlerine yapılan Sultanhisar ve Aydın baskınlarının kahramanı oldu. Köşk Cephesi Milis Alay Kumandanı olarak büyük yararlık gösterdi. Umurlu Cephesi kurulduğunda Yörük Ali Efe’nin ve akıncı milislerin de içlerinde bulunduğu Milli Aydın Alayı Komutanlığını üstlendi.
“Milli Aydın Cephesi Kumandanı” olarak büyük üne kavuştu, ardından İzmir’in kurtuluş günü 9 Eylül’de Karşıyaka’ya bayrak çeken Üsteğmen olarak tarihe geçti. Yörük Ali Efe’yi hayatının sonuna kadar yalnız bırakmadı, ortağı oldu. Şehit efelerin kabirlerini yaptırdı, hatırlanmaları için kaleme sarıldı..."
"Hüseyin Rahmi Gürpınar Kuyruklu Yıldız Altında Bir İzdivaç’ta Halley kuyruklu yıldızının (1910), Dünya’ya yaklaşmasıyla birlikte İstanbul’da yaşanan heyecanlı ve garip olaylara yer verir. Şehrin insanlarının hurafelerini, batıl inançlarını alaycı bir dille anlatır.
“Bedriye Hanım teyze! Kuyruklu bize ne vakit çarpacakmış?”
“Önümüzdeki Mayıs’ın bilmem kaçında... Sabaha karşı çarpacakmış diyorlar.”
“Çarpacağını böyle günüyle saatiyle nasıl biliyorlar? Kuyruklu, ‘falan günde falan saatte çarpacağım’ diye bu dünyaya telgraf mı göndermiş?”"
"Kuyu ve Sarkaç, Edgar Allan Poe yazınının en dehşet verici öykülerinden biri. Gotik edebiyatın önemli öncülerinden Poe, bu defa engizisyon karanlığı içinden sesleniyor okura. Her türlü işkencenin, eziyetin planlı ve koordineli biçimde işlendiği zindanda canını kurtarmaya uğraşan mahkûmun yaşadıklarına şahit oluyorsunuz. İnsanın dilerse ne kadar kötüleşebileceğini gösteren zindan koşullarında fareler, sarkaç ve kuyu üçgenindeki mahkûmun kararını tahmin etmek güç olacaktır.

Kitapta, Kuyu ve Sarkaç’ın yanı sıra Poe’nun; Maelströme Düşüş, Gammaz Yürek ve Amontillado Fıçısı adlı üç öyküsüne daha yer veriliyor."
Sabahattin Ali’nin romana merkezden değil Anadolu’nun bir köşesinden baktığını ilk cümleden anlarız Kuyucaklı Yusuf’ta. Taşranın sıkıntıları, sıkışmışlığı vardır sayfalarda. Eşkıyaların katlettiği anne ve babasının yanından kaymakam evine taşınan Yusuf’un ne çocukluğu ne ilk gençliği ne de yetişkinliği kimselere benzemez. Onun eksik olan başparmağı, hiçbir zaman boşluğu dolmayacak bir yoksunluğun işaretidir. Toplumdaki iki yüzlülük, riya, çıkarcılık, yönetici sınıfa yönelik sahte sevgi; onun vücudundaki hasarla anlaşılır kılınmış gibidir: “Fakat her şey geçer, her şey unutulur. Kendini bir felâketin içinde kaybetmenin manası yoktur.”

"Antoine De Saint-Exupéry’nin Küçük Prens’i, çağdaş dünya edebiyatının en çok okunan ve belki de en çok sevilen eseri. Sadece çocukların değil, çocukluğunu içinde korumayı başarmış yetişkinlerin de büyük keyif alarak okuduğu bu eser, yazıldığı günden bu yana hemen hemen bütün dünya dillerine çevrilerek adeta insanlığın ortak miraslarından birine dönüşmüş durumda.
 
“Ne esrarengiz bir olay. Evrende bir yerlerde, daha önce hiç görmediğimiz bir koyunun gülü yiyip yemediği, Küçük Prens’i çok seven bizler için ne kadar da önemli. Gökyüzüne bakın ve kendi kendinize şu soruyu sorun: ‘Koyun çiçeği yedi mi yemedi mi?’ Her şey nasıl da değişiyor göreceksiniz. Hiçbir yetişkin, bunun ne denli önemli olduğunu anlayamayacaktır!”"
"Koca kâğıdın üzerinde ilkin kocaman bir “Süleyman”, onun altında ise küçük bir “Süleyman”. Biri şehzade Süleyman’ın hat eseri, öteki ise imzası. İmzasını da atınca kâğıdı bir kere daha iki eliyle tutup gözlerinin hizasına kaldırdı. “Ben de büyük bir hattat oldum,” dedi. “Şimdi ünüm yayılmalı yeryüzüne.”
Cahit Zarifoğlu, küçük bir şehzadenin gözünden yaşama bakarken onun duygularıyla dü-şüncelerine şefkat ve dikkatle ortak oluyor. Küçük Şehzade ile tam da çocuklara yakışan büyük sorular fısıldıyor bize."
"Bu kitaptaki denemelerin bir tek ana teması var: Çağdaş bir Türk milli kültürü kurmanın gereği ve bunun yolları. Ele aldığımız bütün konular bu gaye ile uzak-yakın ilişkileri bakımından tahlil edilmektedir.
Türkiye çok hızlı bir değişme içindedir. Böyle bir değişme süreci içinde, cemiyetin alacağı yeni biçim hakkında çeşitli görüşler ortaya çıkmış, bu görüşlerin etrafında ideolojik gruplar teşekkül etmiştir. Herkes, bu kültürün şimdiki haliyle yetmediğine ve süratle bir şeyler yapılması gerektiğine inanıyor. Herkeste aynı soruya rastlıyoruz: Neyi alalım, neyi atalım? Neyi alıp neyi atacağımıza karar verebilmek için, önce bu konularda bizim irademizin ne kadar geçerli olduğunu bilmemiz gerekiyor. Hangi tip değişmeye ne ölçüde müdahale edebiliriz? Bu soruya objektif bir cevap verebilirsek, en azından birçok noktalarda neticesiz gayretlerden kurtulmuş, daha gerçekçi işler yapmış oluruz.
Bizim bu kitaptaki tezimiz, alınacak ve atılacak şeylerin bir envanterini yapmaktan ziyade, Türkiye'de milli bünyeyi kuvvetlendirici tedbirler üzerinde çalışmanın doğru olacağıdır. Kitapta bu meselenin tartışılması yapıldıktan sonra, milli kültürün belli-başlı bazı meseleleri ele alınmıştır."
Bir asırdan beri memleketimizin başta gelen derdi medeniyet meselesidir. Geçmişte büyüklüğü dünyaca bilinen Türk milletinin medeni varlığa sahip olmadığını önce Batı'yı tanıyanlar ortaya attı. Tanzimatla başlayan Batı münasebetleri, birçok nesillerin gözünü kamaştırdı. Aydınlar, Batı'nın yükselişindeki sırrı aramaya koyuldular ve bu araştırmayı yaparken farkında olmadan kendi iç dünyalarını Batı'nın içinde buldular. Birbiri ardısıra birkaç nesil "Avrupa'ya benzemek için ne yapalım?", "Garplılaşma nasıl olmalı?" diye uzun zaman sayıkladılar. O nesilleri Batı taklitçiliğine, hem de ruhları duymadan sürükleyen kuvvet, başlangıç noktasında bağlandıkları aşağılık duygusu olmuştu.

"Kültürden İrfana ile on iki ciltlik Cemil Meriç külliyatı tamamlanıyor. Mefhumlar ve meseleler konusunda düşüncenin en ücra köşelerini yoklayan, yalınkat bir bilgi yerine kapsamlı, incelikli bir bilginin peşine düşen Cemil Meriç, Kültürden İrfana’da okurunu önyargıların köleliği yerine düşüncenin yoldaşlığına çağırıyor. “Kültür, Batı’nın düşünce sefaletini belgeleyen kelimelerden biri:
kaypak, karanlık, samimiyetsiz. Tarımdan idmana, balıkçılıktan medeniyete kadar akla gelen ve gelmeyen düzinelerce mânâ. Kelime değil, bukalemun. İrfan, düşüncenin bütün kutuplarını kucaklayan bir kelime. İrfan kendini tanımakla başlar. Kendini tanımak, önyargıların köleliğinden kurtulmaktır, önyargıların ve yalanların. Kültür, irfana göre, katı, fakir ve tek buutlu. İrfan, insanı insan yapan vasıfların bütünü. Batı, kültürün vatanıdır. Doğu, irfanın.”"
"Yayınevimiz, Milas’ta Türk dili ve edebiyatı öğretmenliği yapmakta olan Hüseyin Avcı (1964)’nın ilkin Mısralar Dile Düştü adlı kitabını yayımlamıştı. Adının da çağrıştırdığı üzere bu kitapta Avcı’nın şiirleri bir araya getirilmişti. Yazar bu kez, Künye adlı deneme kitabıyla okur karşısına çıkıyor.
Hacimli sayılabilecek bu kitaptaki denemeleri kimi gruplara ayırmak mümkün: Özel günler ve eğitim hayatıyla ilgili olanlar, doğa ve yaşam üstüne yazılanlar, güncel sorunları irdeleyenler, şiir ve edebiyata dair şeklinde bu konuları özetleyebiliriz.
Hüseyin Avcı, tüm bu denemelerde âdeta bir köşe yazarı gibi ve genel kitleye seslenmenin bir gereği olarak yalın bir dil ve üslubu tercih ediyor. Aynı zamanda edebiyat öğretmenliğinin getirdiği bir kazanımla geniş bir sözcük dağarcığıyla yazıyor. Verdiği örnekler çarpıcı, benzetmeleri ilgi çekici…
Günümüzde neden deneme yazılmıyor diyen okurları, Hüseyin Avcı’nın ’sini okumaya davet ediyoruz."
"Bizi parçalayarak yutmak isteyen harici kuvvetler Kürtlük cereyanını da öteden beri yayıyorlardı. Hristiyan unsurlardan maada Araplar, Arnavutlar gibi bu sessiz İslâm unsura da Beylik, muhtariyet gibi zehirli haplar yutturuluyordu. Meşrutiyetin ilanından sonra “ademi merkeziyet” diyerek bu gayeye varmak isteyen akılsız harisler türedi. Mütareke ilanından sonra ise “Kürt İstiklâli” fikri büsbütün ateşlendi. Kürtçe gazeteler çıkarıldı, Kürt- lerin ıslahı için projeler etrafa yayıldı, kongreler yapıldı, siyasi şahsiyetleri, ordu erkânı bile seçildi.
Bu faaliyetler karşısında zamanın hükümetleri acaba ne yaptı?"
"Neredeyse tüm Yorkshire’da tanınan Lassie, gelmiş geçmiş en güzel Collie sayılırdı. Üstelik sadece güzel bir köpekten fazlasıydı. O; sadık, zeki ve son derece dakik bir köpekti. Öyle ki, saatinizi ona göre ayarlayabilirdiniz. Köyde, “Güneş gecikebilir, Lassie asla!” denirdi.
Her şey yıllar önce, Lassie daha bir yavruyken başlamıştı. O gün, Carraclough ailesinin en küçük üyesi Joe, okuldan eve büyük bir sevinçle dönmüştü,
“Anne! Tahmin et ne oldu? Bugün okuldan çıktığımda Lassie beni kapıda bekliyordu!”
Lassie o günden sonra her gün okul çıkışına gitti ve her zaman aynı yerde oturup Joe’yu bekledi.
Kulübelerinin penceresinden sokağı seyreden kadınlar, dükkânlarının önünde bekleyen esnaf, caddedeki polis memurları… hepsi ama hepsi Lassie’nin geçişini beklerdi. Dakika sektirmezdi.
İnsanlar gülümseyerek “Lassie geldiğine göre saat dörde beş var” derlerdi."
"Hiç şüphesiz divan edebiyatımızın en önemli eserlerinden birisi de Fuzuli’nin “Leyla ile Mecnun” eseridir. Batı için  Romeo ve Juliet ne anlam ifade ediyorsa  Doğu’da da  Leyla ile Mecnun aynı anlamı ifade eder. Arap, Fars ve Türk halkları arasında pek çok defa kaleme alınmış olan bu hikayeyi hiç kimse Fuzuli kadar güzel kaleme almayı başaramamış, bu efsanedeki özü, ruhu tam manası ile verememiştir. Çünkü çile ve ıstırap şairi,  dertli  Fuzuli eseri kaleme almadan önce,  aynı duyguların onun içinde umman olup  taşmasını bekliyordu. İçine doğan ilhamla ummanlar taştı ve ortaya en nihayetinde “Leyla ile Mecnun” çıktı. Kendi tarzında mükemmel bir teknikle ilerleyen bu güzide eseri okurken çok büyük bir keyif alacağınızı umuyoruz.
                                                                                              İyi okumalar…"
"Türkistan’dan Anadolu’ya gelip Merzifon’a yerleşen Yesevi Dervişi Pir Baba’nın neslinden olup Isparta’nın Uluborlu’ya bağlı İlegüp Köyü’nden Macaristan’a giden Derviş Gazi Gül baba…

Alp’in en büyük yardımcısı yaridir. Yarin sevgisiyle düşmanları eritip dağıtır. Bu yar, Kur’an ve Allah’tır. Aşıklık, Alp’in en son özelliğidir. Alp, Allah ve Kur’an için mücadele eden, adalet ve dürüstlük timsalidir.

Gül Baba dört sultan döneminde bütün gazalara katılmış. Kanuni Sultan Süleyman’ın daveti üzerine Budin’in fethine iştirak etmiş, 1 Eylül 1541’de şehit düşmüştür."
"“Shakespeare her şeyi söylemiştir; dili âdeta yıldızların ışığı, ateş böcekleri, güneş ve ay gibidir. Gözyaşı, kan ve birayla yazdığı kelimeleri kalp atışı misali marş eder. O herkese hitap eder ve hepimiz de onu sahipleniriz fakat onu gerçekten takdir edebilmek için bize değil, bambaşka bir dünyaya ait olduğunu hatırlamak gerekir.” 
—Orson Welles
 
Edebiyata olduğu kadar dil bilimine etkisiyle de nam salan öncü ozan Shakespeare’in çığır açan oyunlarından Macbeth, aynı zamanda beyaz perdeye en çok uyarlanan eseridir. Tragedyanın kahramanı İskoç Kumandan Macbeth, karşılaştığı üç cadı kardeşin kehaneti üzerine bir gün İskoçya kralı olacağına inanır. İçindeki güç hırsı ve karısının teşvikleriyle Kral Duncan’ı öldürerek tahta geçer. Yakalanma korkusuyla her geçen gün daha da tedirginleşen Macbeth, elini kana bulamaya devam ederken bir yandan vicdanının sesini susturmaya çalışır. Lakin kehanetin krallık mevkisine ulaştıracağı tek isim kendisi değildir."
Yemeğimizi korku içinde yiyip, her gece korkunç kabuslar içinde titreyerek uyuyacağımıza, bırakalım paramparça olsun herşey, Acı içinde yansın iki dünya da. Zihnimizin işkencelerine katlanmanın, mutluluğumuz için öldüklerimizin Yanına gitmekten farkı yok. MACBETH Onlar bugüne kadar hiç umursamadı bizi. Açlıktan ölmeye terk ettiler.Kendi ambarları buğdayla dolup taşarken. Tefeciliği yasallaştırıp tefecileri korudular fermanlarla. Her gün zenginlere karşı olan bir başka kanunu feshederken fakirleri daha beter ezip geçecek, prangalara vurup kısıtlayacak yasalar çıkardılar. Savaşlar tüketmezse onlar tüketecek bizi. İşte bu kadar onların sevgisi CORIOLANUS
"Cervantes’in Don Kişot ile şövalyelik çağında açtığı çığırı, Flaubert’in Madam Bovary portresi aracılığıyla romantizm döneminde açtığı söylenir. Flaubert bu romanında, duyguları fazla ciddiye alan, romanlardakine benzer gerçek bir aşk yaşamak isteyen, ihtirasın körleştirdiği Emma’nın sürüklendiği felaket ekseninde burjuvazi, aile, ahlak gibi pek çok kavramı sorguluyor. Flaubert’in edebiyata “bovarizm” adında bir üslup armağan ettiği yapıtı Madam Bovary, yasaklandığı 1857 yılından bugüne, anti romantik diliyle gerçek mutluluğun kaynağını sorgulatmaya devam ediyor. 
“Flaubert öyle bir devdir ki, bir kutu yapmak için hiç çekinmeden bir ormanı devirir.”
- Alexandre Dumas"
Mağaranın içi, mağaranın dışı... İnsanlık aynı sefil putlara tapan şaşkınlar kafilesi.. Hakikatte mağaranın içi de, dışı da bir. Yüzelli yıldır gölger aleminde yaşıyoruz. Kitap, kendi insanından kopan aydının trajedisi. Amacı bu yeraltı mağarasına bir parça aydınlık getirmek.
Mahur Beste, kahramanı Behçet Bey’i bir yerde bırakıp bambaşka ilişkilerin ağına açılan hikâyesiyle, Tanpınar’ın, tamamlanmamışlık üzerine kurduğu evreninin ilk romanıdır. Osmanlı toplumunun çözülüş yıllarının krizlerini, katmanlı arka planlarla birbirine bağlayan özelliğiyle, Tanpınar’ın bütün romanlarının yapısına ilişkin işaretler verir. Babalar ve oğullar mitosundan hiç de uzak düşmeyen bürokrasi çatışmalarının ortasında, kırık bir aşkın ardından bestelenen Mahur Beste vardır. Tanpınar, bu bestenin ardındaki trajik hikâyenin talihini daha sonra Huzur ve Sahnenin Dışındakiler romanlarının kahramanları üzerinde bir hayalet gibi dolaştıracaktır. Böylelikle, ne kahramanların hikâyesi orada son bulacaktır ne de içine doğdukları medeniyetin nihayete ermeyen açmazları… Mahur Beste, bitmiştir; bitmeyen bütün hikâyeler gibi…
"Türk edebiyatının en önemli eserlerinden biri kabul edilen Mai ve Siyah, Halid Ziya Uşaklıgil’in toplumsal anlatılar yerine merkezine bireyi aldığı baş yapıtıdır. Döneminin edebiyat mahfillerinde yer edinmeye çalışan şair Ahmet Cemil, sanat ve edebiyatla yoğrulmuş bir hayatla var olma mücadelesi vermektedir. Bu hayatın bedeli ise acılar, umutsuzluklar, reddedilişler ve yenilgilerle dolu günleri kabullenmektir. 

“İşte öyle bir şey yazmak istiyorum ki yukarı bakılsa mavi ve daima mavi; aşağı bakılsa siyah daima siyah... Bir şey ki mavi ve siyah olsun. Hasta mıyım, bilemiyorum; fakat ah! Ne yazmak istediğimi bir bilsem; onu şöyle karşımda resmedilmiş, betimlenmiş görmek mümkün olsa; işte o vakit zannediyorum ki artık ölebilirim.”"
"Toplum olaylarını anlamak ve açıklamak ancak onları tarih içindeki yerlerine  doğru biçimde yerleştirmekle mümkündür.
Yakın geçmişimizin önemli düşünürlerinden biri olan Hüseyin Nihâl ATSIZ, hem çalışmalarıyla tarihimizin en eski dönemlerine kadar ışık tutabilen büyük bir tarihçi; hem atlıyı atından indirebilecek kadar güçlü bir yazar – şair; hem de Türklük Bilimi’nin ilgilendiği konularda kaynak sayılabilecek derecede önemli eserler veren bir Türkologdur.
O’nun:
“Daha çok yarın için kaleme alınmış olan bu yazılardaki tezlerin, yarının Türkçü tarih bilginlerince tartışılıp kabul olunacağını umuyorum.
Ümit en sonra terkolunan şeydir”
ifadesi, şimdilik 4 ciltte toplanmış olan MAKALELER’inde sergilediği düşüncelerinin önemini bir kat daha arttırmaktadır. MAKALELER, Türkiye’nin tarihsel dokusunu yeniden ve sağlıklı biçimde algılama uğraşını  göze alacak geleceğin kuşakları için, çok daha ileri çerçevelerde tartışılıp değerlendirilmeyi gerektiren önemli ipuçlarını sergiliyor."



"Sultan Alparalan'ın Anadolu fethine giden Malazgirt zaferini efsaneleştiren roman...
Malazgirt Savaşı, tarihimizin dönüm noktalarından biridir. Bu itibarla alabildiğine önemli, alabildiğine manalıdır.
Gerçi tarihimizi taçlandıran büyük zafer hakkında çok şey yazılmıştır. Ancak yazılanların çoğu, savaşın sebepleriyle neticelerine dairdir. O şartları yaşayan insan ihmal edilmiştir."


Anton Çehov insanların birbirleriyle ilişkilerini, bu ilişkilerdeki incelikleri, aksaklıkları, karakterlerin sevgi ya da sevgisizlikleriyle yol açtıkları insanlık durumlarını olanca gerçekliğiyle gözlemlemiş, sonra da bir ressam titizliğiyle tiyatro eserlerine yansıtmayı başarmış bir yazar. Çehov bu oyununda, imzasını “Martı” diye atan Nina’dan, Konstantin Treplev’in vurduğu ölü martıya; göl üzerinde özgür uçan martılardan, ikide bir martı olduğunu söyleyen Nina’nın oyunculuk tutkusuna kadar her şeyi gizemli bir martı imgesinin etrafında örmüştür.

Mavi işte cıvıl cıvıl kıpır kıpır mavi deniz mavisi, kararsız ve hırçın. Aşk gibi, verem gibi işler içimize. Kah yeşile kah su rengine dönüşerek çılgına çevirir insanı. Ah gece mavisi siyah saçlarına dolanmış karanlığın Yaz akşamlarının iç serinliği, yıldız şavklarında gezinen şarkılar Mavinin en koyusu, şehirli ve evcil olanı boncuk mavisidir. Çinilere işlenince sabırla büyülenen aşk ve sanat rengi. Ve turkuvaz, mavinin yeşille oluşturduğu cümbüş. Maviler saymakla bitmez, masal gibi bir dünyanın içine çeker sizi. Bu kitaptaki her yazıyı kendinize yazılmış bir mektup gibi görebilirsiniz. Doğrusu da böyledir. Mavisini Yitirmiş Yaşamak, yazarın bir gazete köşesinden okurlarına gönderdiği mektuplardan oluşuyor. Her biri sevgi ile ve içtenlikle örülmüş denemelerden. Kitabı okurken geçmiş zamanların kıyısında gezinecek, bakışlarını insanların, şehirlerin e mevsimlerin gizlerine yönelteceksiniz.
Medarı Maişet Motoru Sait Faik’in kaleminden bir ilk romandır. Henüz Yeni Mecmua’da tefrika edildiği sırada (1940-41) dönemin baskıcı siyasi ortamında sakıncalı bulunup roman olarak yayımcı bulmakta zorlanacak ve Sait Faik’in annesinin maddi desteğiyle Ahmet İhsan Basımevi’nden 1944’te yayımlanacaktır. Ancak dağıtılmaya başlanmışken bakanlar kurulu kararıyla toplatılan roman, kimi paragrafları çıkarılarak Birtakım İnsanlar adıyla 1952 yılında okuyucusuna kavuşur. İş Bankası Kültür Yayınları olarak Medarı Maişet Motoru üzerinde yıllardır süren sansürü kaldırıyor ve “tehlikeli” bulunarak çıkarılan kısımları koyu harflerle vererek yapıtı eksiksiz bir şekilde sunuyoruz.
"Tefsir disiplininde ""Kur'an-Sünnet Bütünlüğü"" önemli bir konu olup bu konuda az da olsa bazı çalışmaların yapıldığı bilinmektedir. Bu çalışma benzerlerinden ayrılmaktadır. Şöyle ki diğer çalışmalar Hz. Peygamber'in dindeki yeri üzerinden meseleye yaklaşılırken bu çalışma nesnel olarak Hz. Peygamber'den sadır olmuş söz ve uygulamaların Kur'an'daki izdüşümleri tespit edilerek İlahi kelam olan Kur'an'la ilahi kelamın uygulayıcısı ve örnekliğini oluşturma görevine sahip olan Hz. Peygamber'in söylem ve eylemlerinin birebir örtüştüğü ortaya konmuştur. Bir başka ifadeyle bu çalışma interdisipliner bir çalışma olup Kur'an-Sünnet/Hadis bütünlüğünün güzel bir örneğini oluşturmaktadır. Aslında temel İslami bilimleri birbirinden ayırmak zaten doğru değildir. Müellif bu çalışmasıyla hem bu mesajı vermekte hem de alanında bir boşluğu doldurmaktadır. Bu eserin öne çıkan bir başka özelliğinin de Kur'an'ın nüzul sırasının ele alınarak hadiselerin analiz edilmeye çalışılması olduğunu söyleyebiliriz. Bu yöntemle Allah Teâla'nın ideal bir toplumu inşa ederken öncelikle hangi konulara, meselelere yer verdiği tespit edilmeye çalışılmıştır. Sosyo-psikolojik bu durumun muhatabın talim ve terbiyesinde son derece önemli olduğu izahtan varestedir. Eserde bu konuya imkân nispetinde açıklık getirilmeye çalışıldığını ifade edebiliriz.
Prof. Dr. Zülfikar DURMUŞ"
“Pek az şair Mehmed Âkif kadar içinde yaşadığı toplumun parçası haline gelmiş ve onunla haşirneşir olabilmiştir. O, adetâ bir toplum mistiği gibidir. Cami kürsüsünden kahvehane ve meyhane peykelerine kadar toplumun her tabakasına sokulan Âkif bu tarafıyla belki de edebiyatımızın tek şairidir. Mehmed Âkif hakkında yazılmış bütün biyografiler; yakınlarının ve hasımlarının yazıları; ona şâirdir, değildir diyenler; gericidir, değildir hükmünü verenler; değişmeyen, ortak bir noktada birleşirler: Âkif, hayatı boyunca, belli ahlâkî prensiplerin adamı olarak yaşamış bir karakter adamıdır. Dostları arasında her zaman dürüst ve sözüne güvenilir bir insan olarak kalmıştır. Bütün Safahat’ında, nesir yazılarında ve vaazlarında ortaya koyduğu İslâmî prensiplere, hususî hayatında da son derece bağlı kalmıştır.” Orhan Okay’ın kaleminden Mehmed Âkif’in sanatı ve kişiliği hakkında bir temel eser…
"Setteki Kitaplar:
Safahat / Safahat 1
Süleymaniye Kürsüsünde / Safahat 2
Hakkın Sesleri / Safahat 3
Fatih Kürsüsünde / Safahat 4
Safahat/Hatıralar/ 5
Safahat/Asım/ 6
Gölgeler / 7"
"Setteki Kitaplar:
Safahat / Safahat 1
Süleymaniye Kürsüsünde / Safahat 2
Hakkın Sesleri / Safahat 3
Fatih Kürsüsünde / Safahat 4
Safahat/Hatıralar/ 5
Safahat/Asım/ 6
Gölgeler / 7"


19. yüzyılın en önemli yazarlarından Frank Kafka, insanın modern zamanlarda nasıl bir hâletiruhiye içinde olduğunu aksettirmesi bakımından gerek döneminde gerekse kendisinden sonra birçok yazarı etkilemiştir. Yazdığı hikâyelerin Çekçeye çevrilmesi için uğraşan Frank Kafka, bir mecliste Milena ile tanışır. Kafka’nın duygusal hayatı Milena ile tanıştıktan sonra büyük oranda değişir ve mektuplarla ilerleyen imkânsız bir aşka dönüşür. Yazdığı mektuplarda Kafka, ilerleyen hastalığına rağmen tüm benliği ve duygularıyla genç Milena’nın karşısına çıkar. Her cümlesinde yaşadığı büyük hayal kırıklıkları, korkuları, öfkesi ve karşılıksız bir sevgiyle büyüttüğü umutları vardır. 20. yüzyılın başındaki sanat hayatından da önemli izler taşıyan bu mektuplar, dünya edebiyatında müstesna bir yere sahiptir.
"Beyefendi, Firdevsî destanı yazdı, Türkler destanı yaptılar; Cermenlerin, Cenup İslavlarının, 
Fers'in, Ehl-i Salîb'in menkul ve muharrer destanlarında muhasım kahraman dâimâ Türk'tür. Türk 
onlara bihakkın Tarihi yapan benim, yazan siz! diyebilir. Avrupa'nın nice milletleri gibi Türk'ün de bir 
Şehnâme'si yoktur. Bunun sebebi de arz ettiğim gibi Türk'ün son zamanlara kadar şanlı tarihini 
hasretle yâd edecek bir esârete düşmediğidir.”  
 Yahya Kemal'in siyasetten; felsefeye ve sosyal hayata kadar her mevzûda yazıları, genel bir ad 
altında “Mektuplar ve Makaleler” de toplanmıştır. Kitapta  Yahya Kemal'in İspanya hâ%raları, çeşitli 
konulardaki yazıları, mektupları, yayımlanmış makaleleri ve konferanslarından metinler yer 
almaktadır. 
 Bu kitapta; Cihan harbi sonundaki sosyal meselelerimizi, durumumuzu, İs)klâl Savaşı ve 
sonrasındaki problemlerimizi, duygularımızı, ruh hâlimizi işleyen yazılarıyla Yahya Kemal, Türk 
mille)nin ih)yaçlarını tam bir millı  görüşle işleyen, yol gösteren bir rehber olarak görülmektedir."
"Volkan Gemili Memleket Küçük Hikâyeleri -Tenkîd ve Tahlîl- isimli bu ilk kitabında CHP’nin düzenlediği müsabakada ödül alan, ama unutulmaya yüz tutmuş on hikâyeye ışık tutmakla kalmıyor hikâyelerin ardındaki güdümlü/angaje edebiyat, kanon edebiyatı gibi gerçekleri de gün yüzüne çıkarıyor.

Çözümleyici bir dil, tarafsız bir bakış açısı ve sorgulayan bir üslupla kaleme alınan ve benzerleri için ilkörnek teşkil edebilecek bu kitaptaki hikâyelerin toplu olarak ortaya çıkarılmasının öncelenmiş olması onu daha da dikkate şayan kılan bir eser konumuna getiriyor.

Memleket Küçük Hikâyeleri -Tenkîd ve Tahlîl- edebiyatımızdaki ciddi boşlukları doldurma çaba ve isteğinin bir ön ürünü olduğunu ve bu yöndeki ufuk ve bilince sahip bir kalemin gözışığı damlalarından tekevvün ettiğini söylemekte de bir beis yoktur.
Fatih Çodur"



"O büyük bahçeli güzel ev sokağın ucunda idi. Bazıları villa diyor.
Postacı eve kadar uzanıp oradan kıvrılarak yokuşu inen ve sahile kavuşan caddeden gitmiyor; kahvenin önünden başlayıp aşağılara doğru otlar, çalılar arasında kaybolan keçi yolunu tercih ediyordu.
Kim açmış bu yolu?
Kahve ile mescidin aşağı sokaktan gelen müdavimleri olabilir. Çünkü kestirme bir yol. Az yokuş ama mesafeyi epeyce kısaltıyor.
Postacı çimen-çiçek kokularını içine çekerek bu yoldan inmeyi seviyor. Arada bir çalıların içinden bir kuş havalanırsa yüreği pırr ediyor. Uçup giden ve ufukta kaybolan bir kuş..."

Bugün için okunması gerken metinlerin başında hiç şüphesiz ki Mevlana'nın ölümsüz eseri Mesnevi gelmektedir. Çünkü Mesnevi her yaştan insana, tüm yönleriyle hayatı, iyiliği, kötülüğü ve erdemli olmayı öğretmektedir. Mesnevi'de yer alan hikayeler, bize binlerce yılın birikimiyle zenginleşmiş dersler sunmakta, zaman zaman hayvanlar aracılığıyla da olsa hayatın acı gerçeklerini anlatmaktadır. İnsanın çok bilinmeyenli bir probleme dönüştüğü şu zamanda, bu çalışmanın bilhassa genç nesillere yeni ufuklar kazandıracağına inanıyor, ahlak, erdem ve sevgi gibi günümüz insanlarına hayli uzak kalan bu terimlerin, bugünkü ve bundan sonraki kuşaklarda yeniden hayat bulmasını umut ediyoruz.
Elinizde tuttuğunuz bu kitap futbola beş yaşında mahallesinin takımı Grandoli’de başlayıp on üç yaşında dünyanın en büyük kulüplerinden birine, Barcelona’ya transfer olan Lionel Andrés Messi Cuccittini’nin yaşamöyküsüdür ve her satırı gerçektir. Bir çocuk düşünün, doktor ona, “Senin boyun 1 metre 50 santimi geçmeyecek, hep küçük kalacaksın,” diyor ve o çocuk dünyanın en büyük futbolcusu oluyor. Bu mucize değil de nedir? Messi’nin neler yaşadığını, hangi imkânsızlıklardan geldiğini öğrendiğinizde ona olan saygınız bir kat daha artacak. Messi Mucizesi’nde öğrendiklerinizden sonra onu sahada futbol oynarken bambaşka bir gözle izleyeceksiniz.
On yedinci yüzyıl rasyonalizminin temellerini atan filozof ve bilim insanı Descartes, Metafizik Üzerine Düşünceler’de felsefenin başlıca sorunlarını incelerken, “Kendisinden en ufak şüphe duyulmayan ve belirsiz olduklarına hükmettiğim şeyler dışında bir şey yoksa neyi bilebilirim?” sorusuna da yanıt arıyor. Duyularıyla algıladığı ve varlığından emin olduğu her şeyi unutmaya karar verdikten sonra, mutlak hakikate ulaşmak için her şeyden şüphe edilmesi gerektiğine dair inancını temellendirmeye çalışıyor. Ön yargılardan arındırdığı zihniyle Tanrı’nın varlığı, ruh ile bedenin ayrılığı, maddelerin özü gibi konularda felsefi bir sorgulamaya girişen filozofun bu ölümsüz klasiği, modern düşüncenin de sık sık atıfta bulunduğu değerli bir kaynak olarak hâlâ felsefe tartışmalarının odağında yer alıyor.
"TARİH ADINA SİZE ÖĞRETİLEN NE VARSA UNUTUN!
 
• Mevlana Moğol ajanı mıydı?
• Nasreddin Hoca’yı Mevlana mı öldürttü?
• Ahi Evran ve Nasreddin Hoca aynı kişi midir?
• Mevlana Türk müdür? Türklere bakışı nasıldır?
• Mevlana ve Şems’in kadınlara bakışı nasıldı?
• Mesnevi’deki müstehcen hikâyeler gerçek mi?
• Mevlana Mesnevi’yi Kuran olarak mı görüyordu?
• Mevlana ve Şems arasındaki ilişki Konya halkını neden rahatsız etmişti?
• “Ne olursan ol, yine gel” sözleri Mevlana’ya ait değil mi?
• Mevlana ile Ahi Evran arasındaki düşmanlığın sebebi neydi?
• Mevlana 15 yaşındaki evlatlığı Kimya Hatun’u 65 yaşındaki Şems’e mi nikâhladı?
• Mevlana’nın oğlu Alaeddin Çelebi babasını terk ederek Ahi Evran’ın hizmetine neden girdi?
• Mevlana ve Hacı Bektaş-ı Veli’nin arasındaki gerginliğin sebebi neydi?
 
Tarihin tozlu sayfalarında yerini “tüm gerçekliğiyle” almış olan doğru bildiğiniz yanlışlar manzumesinden daha onlarca örneği bulabileceğiniz bu çalışma, eşsiz bir saklı tarih dokümanıdır."

Mevana der ki: Diş görünüşe aldanan asklar, gerçek ask değildir. Hevesten ibarettir. Gerçek ask, lahi aşktır. Her kim ki güzelliğini pazara çıkarırsa başına dert açar. Şöhret peşinde kosan belâdan kurtulamaz. Gösterişten uzak dur. Sade bir hayat yasarsan basın dertten uzak kalır. Akilli kişi, dostlarının baslarına gelen belâlardan ders almasını bilir. Gönülleri saf ve temiz olan insanlar, bir ayna gibidir. Güzel olan her şey oraya yansır. Gönülleri Allah sevgisiyle dolu insanlar, her zaman bir hoşluk içindedirler. Ey her şeyi bildiğini sanan kişi! İstersen zamanının en büyük bilgini ol, senin de bilmediğin çok şey vardır bu dünyada. Su dünyanın geçiciliğini bilmiyorsan sana yazıklar olsun! Ey Allah’ın sevgili kulu! İyilik et, başkalarına hizmette bulunda kendi nefsinden kurtul. Ten aleminden dışarı çık ve gayb âleminin ilâhî feyizlerinden tat. Nerede nefsine fayda sağlayacak bir şey görürsen, oradan kaç! Kim seni överse, ondan nefret et.

"Reşad Ekrem Koçu, ilk kez 1947’de yayımlanan bu kitabında, 16. yüzyıldan 20. yüzyıl başlarına kadar İstanbul meyhanelerini ve meyhane köçeklerini –kendi deyişiyle– “kalem diline veriyor.” Vezir Hanı’ndan Saraç Hanı’na gedikli meyhaneler, fesli Türklerin giremediği Eftalipos, koltuk meyhaneleri, ayaklı meyhaneler ve ilk birahaneler... Ahmed Rasim, Çaylak Tevfik ve Ahmed Midhat Efendi’den meyhane tasvirleri... Gedikli meyhanelerde oynatılan, uğurlarına kavgalar edilen, kan dökülen köçekler. Renkli ve canlı bir gündelik yaşam tarihi…
“Uzun yıllar öncesine dönüyorum ve  Murat Reis’in Oğlu’nu okumaya başlıyorum. Büyük bir hayranlıkla okuduğum bu roman uçsuz bucaksız denizlerden geçip giderek bana Osmanlı tarihini sevdiriyor. Yazarı Reşad Ekrem Koçu, Osmanlı tarihini ‘bugünde yaşatan’ mucizevi, görkemli bir yazar! Reşad Ekrem’in eşsiz eseriyle dostluğum artık hep sürecek, herhalde
ölünceye kadar…”
Selim İleri"
Ne demek ‘mış gibi’ yaşam? Düşüncelerinin arkasındaki niyetin farkında olmayan, sözü, gözü, davranışı birbirine uymayan insanların yaşamı demek. "Böyle insanlar var mı?" diye sorarsanız, çevrenize bir bakın! Aklı, düşüncesi çocuğuna yardım etmekle dolu olduğu halde asık yüzlü, kırıcı, ilgisiz anne veya babaları; öğretmen olduğunu söyleyen ama hiç kitap okumayan insanları göreceksiniz. Üstelik mış gibi yaşam, insanların bu anlayışla oluşturduğu ya da işlettiği kurumlar yoluyla giderek tüm topluma yayılıyor: Vatandaşa yardım etmek için oluşan bürokrasi, köstek olmak konusunda uzmanlaşıyor; güven duymamız için oluşturulan kurumlar güvensizliğin kaynağı haline geliyor; adaleti sağlamak için yapılan yasalar adaletsizliğin düzenini sürdürüyor. Kimimizin körleşip fark etmediği, kimimizin kanıksayıp artık yadırgamadığı mış gibi bir yaşam yaşıyoruz. Sanki kaderimiz olmuş, kuşaktan kuşağa sürüp gidiyor: Yaşıyormuş gibi görünüp de aslında yaşamamak... Ve yaşamadığının farkında bile olmamak... Ancak, farkında olan, gözlemleyen ve irdeleyen iki kişi var! Doğan Bey ve Arif Bey sizi sohbete davet ediyorlar.
"Aile Ortamı ve Çocuk Yetiştirme Üzerine
Yakup Bey’le Söyleşiler

Bu kitap, aslında bildiğimiz, ancak üzerinde düşünme gereğini pek duymadığımız bir öyküyü anlatıyor. Bu öykünün kahramanlarını
tanıdıkça çocukluğumuzu, ailemizi, çevremizdeki insanları ve en önemlisi kendimizi de daha iyi anlayacağız."
Dr. Bomgard şehre atanalı birkaç ay olmuştur ki, taşradaki eski yerine gönderilen arkadaşı Dr. Polyakov intihar eder. Ölmeden önce arkadaşına bıraktığı günlükte Polyakov, ölümüne sebep olan amansız bağımlılığı  ağrıları için aldığı morfinin hayatını nasıl ele geçirdiğini ve sonunda gerçekle bağını nasıl yitirdiğini satır satır anlatmıştır. Morfin, Sovyet edebiyatının yasaklı ustası Bulgakov’un savaş sonrası dönemdeki morfinmanlık deneyiminden yola çıkarak yazdığı sarsıcı bir öykü.
Allah'ın yalnız insana bahşettiği büyüklük, insanlıktan ya alınıyor veya ona veriliyor. Çok kere beşerin en büyük bildikleri, ondan büyüklük çalanlardır. Bunlar, madde aleminin avcılarıdır; ihtiraslarının dizginlerini bırakmış, hareket aleminde her vasıta ile iktidar ve saadet peşindedirler. Zavallı beşeriyet, kendi ruhunu paçavraya çeviren, bu kendi hırsızlarının meftunudur. Bunlar büyüklüklerini insanlığın bu vasfından çalarlar. İnsanlığa büyüklük bağışlayan gerçek büyükler ise, ruh dünyamızın fatihleridir. Bunlar bizdeki zaafları neşterlemekle işe başlarlar. Bu neşter bize ızdırap verici olduğu için onlar, kendilerine ilk düşman olarak kurtarmak istedikleri beşeriyeti bulurlar ve ilk mücadeleleri, kurtaracakları bu zümre ile olur. Bu mücadele, belki de mücadelelerin en çetinidir.

"Tarih alanında dünyanın tartışmasız en büyük isimlerinden biri olan Halil İnalcık’ın kaleminden Millî Mücadele Tarihi.
İnkılâp tarihini bir bütün olarak kavrayabilmek için 1908 yılındaki II. Meşrutiyet’in ilanından başlanması gerektiğini söyleyen İnalcık, ilk olarak 1908-1918 arasındaki belli başlı gelişmeleri kuşbakışı bir perspektifle ele alıyor. Bu çerçevede imparatorluğu kurtarmak için Osmanlılık ve Türkçülük akımlarının gelişimini, İttihat ve Terakki’nin iktidar sürecini, I. Dünya Savaşı’ndaki gelişmeleri ve savaş bitiminde memleketin işgaline giden aşamaları irdeliyor.
İzmir’in işgali ve sonrasında Mustafa Kemal’in Anadolu’ya geçişi ile başlayan süreç Türk Kurtuluş Savaşı’nın odağını oluşturmaktadır. Bu çerçevede İnalcık, millî iradenin hâkim olması için Erzurum ve Sivas kongreleri ile başlayan mücadelenin 23 Nisan 1920’de Ankara’da Türkiye Büyük Millet Meclisi’nin açılışı ile ivme kazandığını ve sonrasında Doğu, Güneydoğu ve Batı Anadolu’da Mustafa Kemal liderliğindeki Türk ordusunun elde ettiği başarılar ile saltanatın kaldırılması ile neticelendiğini ortaya koyuyor. İnönü Muharebeleri, Sakarya Muharebesi ve Büyük Taarruz’dan başarılı bir netice elde eden Ankara Hükümeti’nin 24 Temmuz 1923’te imzalanan Lozan Antlaşması ile siyasi olarak mevcudiyetini dünya kamuoyuna tescil ettirdiğini gösteriyor.
Halil İnalcık’ın kaleminden 1908-1923 yılları arasında millî iradenin hâkim kılınmasının aşamalarını ve Mustafa Kemal Atatürk’ün bu aşamalardaki etkin liderliğinin detaylı anlatımı."

"Minyeli Abdullah’ın Türkiye'yi ayağa kaldırdığı günün üzerinden tam 50 yıl geçti.
Bu zaman diliminde adeta Minyeli Abdullah’ın kaderini paylaşan Hekimoğlu’nun hayatında da mahkemeler ve sürgünler yerini aldı.
 
‘Çilesini çekmediğin dert senin değildir’ diyerek yolunun çilesine talip olan Hekimoğlu İsmail’in milyonlar tarafından okunan ve unutulmayan bu eseri 50. yılında ilk kapağıyla yeniden raflarda.
 
Abdullah, Minyelidir; romanlaştırılan hayat hikâyesi Mısır’da geçmiştir. Fakat öyle bir hayat, öyle bir mücadele, öyle bir çile, öyle bir ıstırap ki; o ne bir vilayete ne bir memlekete ne de hususî bir zamana sıkıştırılabilir.
 
20. asır Müslümanının hayat hikâyesidir. O, Mısır’da olduğu gibi, Suriye’de, Irak’ta, Cezayir’de, Pakistan’da, Nijerya’da, Türkiye’de, hâsılı dünyanın her yerinde yaşayan Abdullah’ların hikâyesidir."
"Ey gāfil ve câhil Hıristiyan kardeşlerimiz! Allah'ın kulu ve hazret-i Muhammed'in ümmeti olan biz Müslümanları neden tâciz ediyor, kendi hâlimize bırakmıyorsunuz? Biz Müslüman olmakla zâten hidâyete ermiş ve kurtulmuş bir ümmetiz. Onun için de, sizin kurtuluş müjdenize ihtiyâcımız yoktur. Asıl kurtuluşa ihtiyâcı olan sizlersiniz. Çünkü biz, Hazret-i Îsâ'yı Hak peygamberi olarak tanıdığımız halde siz Hazret-i Muhammed'i tasdik etmiyor, üstelik O'nun ümmetini yoldan çıkarmak için bu kadar zahmet ve külfetlere giriyorsunuz."
"Hayvanlar Dünyasından İnsanlık Durumları ve Dersleri

Üstün Dökmen bu romanda birebir yaşadığımız ve yaşam boyu karşılaşacağımız toplumsal ve psikolojik açmazları, hayvanların gözünden ve dilinden mercek altına alıyor; ne denli verimli ve yaratıcı olduğunu bir kez daha gösteriyor.

Olan bitenin hayvanlar üzerinden okura aktarılması, yaz sabahlarında sisler içinde kalan ovalar gibi buğulu ve büyülü bir atmosfer yaratıyor. Romanın sonunda bu sis dağılacak, belki çiy taneleri gibi birkaç damla yaş kalacak gözlerimizde…"
"RÜZGAR
Uçurtmamı rüzgar yırttı dostlarım!
Gelin duvağından kopan bir rüzgar
Bu rüzgar yüzünden bulutlar yarım;
Bu rüzgar yüzünden bana olanlar..."
"Andrea Cavalcanti, iki kişilik, iki tekerlekli hafif arabasına bineceği sırada omzuna bie elin dokunduğunu hisseti. Danglars yahut Monte Kristo, kendisine söylemeyi unuttukları bir şeyi söyleyecekler. Zannı ile döndüğü zaman, güneş yanığı yüzlü, sakallı, parlak yüzlü, kurt yahut çakal gibi sivri, keskin otuz iki dişini meydana çıkartan bir gülümseyişle kendisine bakan birisi ile karşı karşıya geldi. Bu yüzü tanıdığı için mi? Yoksa sadece adamın korkunç görünüşünden irkildiği için mi bilinmez, şaşırarak geri çekildi:
-Ne istiyorsunuz? diye sordu.
-Beni tekrar Paris’e kadar yürümekten kurtarmanı istiyorum. Çok yorgunum. Bakşam, sizin gibi iyi bir yemek yemediğim için ayakta zor duruyorum. Beni arabanıza alıp Paris’e götürmenizi istiyorum."
"Evin kendisi, çocuğun hafızasında Mor Salkımlı Ev yaftasını taşır. Bu ev, yarım asırdan ziyade, bazan da her gece, bu küçük kızın rüyalarına girmiştir. Arka taraftaki bahçeye nazır pencereler, çifte merdivenlerin sahanlıklarındaki ince uzun pencereleri, baştan başa mor salkımlıdır ve akşam güneşinde mor çiçekler arasında camlar birer ateş levhası gibi parlar.

Halide Edib Adıvar, anılarını iki cilt haline kaleme almış, bu iki cildi de hayatının ayrı dönemlerinde yazmıştı. Mor Salkımlı Ev, yazarın çocukluk günlerinden 1918 yılına kadar olan dönemi anlatır. ‘İstiklâl Savaşı Hatıraları’ alt başlığını verdiği Türk’ün Ateşle İmtihanı ise bu tarihten 1923 yılına kadar olan olayları.Mor Salkımlı Ev’de, ülkesinin tarihine hem bir aydın, hem de bir eylemci olarak büyük katkılarda bulunmuş bir yazarın yetiştiği yılları okuyacaksınız."
"Hürrem, tarihi gerçekler ve kimi gerçek karakterler kullanılarak kurgulanan bir roman ve yazarımız Demet Altınyeleklioğlu, kendi hayalgücünün ürettiği müthiş bir Hürrem hikayesi anlatırken, 16. Yüzyılın saray atmosferine, kokusuna, rengine, dokusuna ve duygusal haritasına da yeniden hayat veriyor 16. yüzyılın özellikle ilk yarısına hiç kuşkusuz

Osmanlı Hakanı Kanuni Sultan Süleyman, İngiltere Kralı Sekizinci Henry ve Kutsal Roma Germen İmparatoru Şarlken damgasını vurmuştu. Bu hükümdarların iktidar mücadesi ve savaşları kadar aşkları da tarihin seyrini değiştirdi. Sultan Süleyman ve güzel cariyesi Hürrem, Sekizinci Henry’nin başını kestirerek öldürdüğü iki kraliçesinden biri olan Anne Boleyn ve Şarlken’in Avrupa’yı din savaşlarına sürüklemesinde başrolü oynayan karısı Isabella…

Birbirini tanımayan bu üç güzel kadının, hemen hemen aynı yıllarda iktidar mücadelesi verdiği üç saray, romanlara, filmlere, TV dizilerine ilham veren büyük aşklara, inanılmaz entrikalara, komplolara, kanlı cinayetlere sahne oldu.

Fakat bu öykülerin hiçbiri; haremle, dünyanın en kudretli hükümdarı Sultan Süleyman arasındaki tehlikeli yolda yürüyen Hürrem’in macerası kadar masalsı değildi."
Bir kırlangıca bazı yaratıklar tarafından bir küçük motor takılır. Kırlangıç çok sevinir buna. Zamanla kırlangıçlığını unutur. Kanatları güdükleşir, bedeni motoru etiyle kavrar. Motorun kuvvet levhasını gagalamaktan dolayı gagası özelliğini kaybeder. Günün birinde kırlangıç ölmesin diye son çare olarak motorun çıkarılmasına karar verilir. Kırlangıça motoru takanlar kimlerdi. Amaçları ne idi? Kırlangıç sonunda kurtulabildi mi? "Motorlu Kuş" bu serüveni anlatan ilginç bir kitap.

"Giritli Aziz Efendi’nin Muhayyelât’ı Türk nesrinde gelenekselden moderne geçişin ilk örneği olarak kabul edilir.
Eserdeki diyaloglar, karakterlerin zihniyeti ve ilişkiler, XVIII. yüzyıl Osmanlı toplum yapısına ışık tutmakta, gündelik yaşamı yansıtmaktadır. İfritlerin, cinlerin, perilerin cirit attığı bu hayallerin arasından beşerî hayatın gerçekliği sızmaktadır. Tıpkı Bin Bir Gece Masalları’ndaki gibi iç içe geçen hikâyelerle örülü metin, belki de modern fantastik edebiyatımızın ilk örneğidir.
Döneminin en çok okunan kitaplarından olan eserin konusunun ve hikâyelerinin güzelliğine karşın orijinal metnindeki dili, günümüz için oldukça ağır ve ağdalıdır. Bu nedenle eserin özü ve ana kurgusuna dokunmaksızın, metni Osmanlı Türkçesinden sadeleştirerek günümüz okuyucusunun anlayacağı bir dilde sunmayı hedefledik."
"Kim kimin hayatını yaşıyor belli mi bu, adaletiniz adalet olsa yapacağımı bilirdim ya, neyse... Hepinize sahte kimlik davası açardım, düşerdiniz topluca içeri, yeterince iyi olsan anlardın ne söylediğimi, yaşadığı hayata inanarak benim diyebilecek kaç kişi çıkar aranızdan acaba?
Muinar, kendisine ses verdiği Elime sayesinde, başka zamanlarda başka başka insanların hikâyelerini dillendiren bir ruh, bir iç ses. Dayak yiyenler, hor görülenler, köleler, tanrılara kurban edilenler – kimler yok ki ses verdiği bu insanlar arasında. Ancak ortak noktaları, elbette hepsinin birer kadın olması…
Bunu yankılarcasına iki büyük derdi var Muinar’ın: insanın doğaya, erkeğin kadına hükmetmesi… Ya da daha genel anlamda iktidar üzerine kurulu ilişkiler…  Kim bilir, tarihin derinlerine inerek bu iki izleği gün yüzüne çıkaran Muinar, binlerce yıldır süregiden bir kültürü alaşağı etmeye kararlı mı kararlı, yerkürenin ölmeye pek niyeti olmayan dişil ruhudur belki de. Kimi zaman ağzı bozuk, kimi zaman dediğim dedik ve hayli ters. Gelgelelim alabildiğine sevgi dolu, duyarlı ve canlı…
Bir nesir şiir, kısa, parçalı öykülerle örülen çetin bir anlatı ya da dişil dilin hâkim olduğu ekofeminist bir roman olarak da okunabilen ilk olarak 2006’da yayımlanmıştı. Latife Tekin, yüzyıllardır kabul edegeldiğimiz tabuları hedefe aldığı bu benzersiz metinde, gerek insanlar gerekse doğayla ilişkimizin hükmetmeyi değil uyumu esas alması gerektiğini gösteriyor."
"(4 Perde, 8 Tablo) Piyes, I. Meşrutiyetin ilânından günümüze doğru gelen zamanın panoraması üzerinde, yüzyıllardır bir türlü şuurlandırılamayan Anadolu derdini gözler önüne serer ve dönem dönem ucuza harcanan Anadoluluyu kendi derdine sahip çıkmaya davet eder.
(Yazıldığı tarih; 1971)"

"Uzun bir sütunun tepesindeki Mutlu Prens heykeli, arkadaş olduğu Kırlangıç’tan safir gözlerini kibritçi kıza, kılıcının kabzasındaki yakutu terzi kadına ve diğer ihtiyacı olanlara ulaştırmasını ister. Göçünü erteleyen Kırlangıç, Mısır’a doğru kanat çırparken ardında mutlu bir prens mi bırakacaktır?

“Uzakta, küçükçe sokakta, fakir bir ev durur. Evin pencerelerinden biri açık ve bu pencerenin aralığından masada oturmuş kadını görebiliyorum. Terzi kadının oğluna nehir suyundan başka vereceği hiçbir şeyi olmadığı için çocuk ağlıyor. Küçük Kırlangıç, kılıcımın kabzasındaki yakutu çıkarıp, terzi kadına götüremez misin?”
Oscar Wilde’ın Bülbül ile Gül, Bencil Dev, Candan Dost ve Muhteşem Roket isimli dört hikâyesini daha kapsayan kitap, İngilizce aslından Türkçeye çevrildi"
"Bu müdafaalar Necip Fazıl Kısakürek'in 1946-1983 tarihleri arasındaki muhtelif yargılanmalardan bir demet olup daha niceleri yayınlanmamış olarak mahkeme dosyalarındadır.
Bu müdafaalar, üzerlerindeki tarihlerde, muhtelif ağır ceza mahkemelerindeki zabıtlara aynen mutabık olarak takdim edilmektedir."
"3M  1 K
MÜŞRİK-MÜNAFIK-MÜMİN-KAFİR
 
 
 
Ezelden ebede yolculuğun geçici durağıdır dünya hayatı. Burası, kimin daha iyi kulluk yapacağının son nefesini verinceye kadar sınandığı yerdir.
Ölümle nihayete eren geçici dünya hayatı, kıyamet sonrası yeniden dirilişle birlikte ebedi hale gelmiştir.
Kişi, özgür iradesiyle seçtiği insan tipinin/tiplerinin davranışlarına göre hayat tarzını belirler ve bu minval üzere verir imtihanını. Hesap gününde sevk edileceği varış yerinin tercihini daha dünyadayken yapar…
Her daim ömrünün son çeyreğinde olan kişi, demenin işe yaramayacağı gelmeden önce kendine şu soruyu sormalıdır:
 

Müşrik
Münafık
Kafir
Mümin
Hepsinden biraz…"
"Cahiliye hayatının rezalet ve denaetlerinden sonra Hz. Peygamber’in öğretileri, ulvi bir ahlâk, muazzam ve mükemmel bir yaşam tarzıdır. Bu nedenle; Ashab-ı kiram ve daha sonra kıyamete kadar gelip geçecek ümmetin bütün fertleri için en makbul ve muteber bir hayat tarzı olarak kabul edilmiştir. Müslümanlar için; Resulullah gibi yaşamak, onun gibi yemek, içmek, insanlara onun davrandığı gibi davranmak, onun gibi bir baba, bir eş, bir dost, bir komşu olmak her zaman arzulanan ideal bir hayat tarzı olarak görülmüştür.
Mükemmel insanı ortaya çıkarmak, ancak Peygamber'in getirdiği kitab-ı kerimine ve sünnetine uymakla mümkün olabilir. Bu çalışmada yer alan hadis şerhleri onun bize öğrettiklerinden sadece bir damladır. Ama bir insanın sadece bir kaç hadis ile amel etmesi bile onu mükemmel bir şahsiyet yapmaya yeter..."
"Müslüman, yalnız Allah’a kulluk bilinciyle yaşamayı ilke edinen, Allah’ın iradesinin üzerinde bir irade tanımayan, hayatında Rabbiyle barışık bir yaşamı tercih edendir. Bu bilincin gerektirdiği sorumluluğun farkında olarak tutum ve davranışlarında Allah’ın sınırlarını gözeten kişidir. Bu doğrultuda Müslüman olma sorumluluğunun idrakinde olan bir birey olarak llah’ın uyulmasını emrettiği sınırlara riayet açısından kendisine yönelik otokontrol sistemini sürekli açık tutmakla, Allah’ın ipine bağlılık anlamında ayaklarının sabitesine dikkat etmekle yükümlüdür. Müslüman inandığı değerlere bağlılığı, tutum ve davranışlarındaki tutarlılığı ve ahlaki olgunluğu ile ön plana çıkar; bu özellikleriyle içinde yaşadığı toplumun geri kalanından ayrışır.
 
Allah katında sorumlu bir birey, inanan, akleden ve düşünen bir kişi olarak Müslüman, zamanın egemen paradigmalarına, gücü ve iktidarı elinde tutan odakların iradelerine boyun eymeyen, sürü mantığıyla hareket etmeyen kişidir. Doğruya doğru, yanlışa yanlış, hakka hak, bâtıla bâtıl der. Çıkar ve menfaat hesaplarıyla davranmaz, tercihlerinde, tutum ve davranışlarında Allah’ın iradesine bağlı kalmayı gözetir. Bu özellikleriyle Müslüman, cahiliye zihin yapısının her türlü tezahürüyle arasına mesafe koyup bunlardan uzak duran ve “cahiliyeden yüz çevir” emri doğrultusunda Allah’ın iradesini görmezden gelip ona sırtını dönenlerle arasına mesafe koyan kişidir. Kendisini asli görevi olan hak ve hakikate bağlılıktan uzaklaştıran, varoluş gaye ve amacına göre düşünüp yaşamaktan alıkoyan boş ve gereksiz şeylerden uzak durandır."
"Dünyada nereye bakarsan bak her yer kalabalık...
Tek bir yer hariç!
Hastaneler tıklım tıklım. Sanki herkes hastalanmış ve doktora gelmiş gibi...
Mağazalar insan kaynıyor. Sanki tüm insanlar aynı anda alışverişe çıkmış gibi...
Caddelerde adım atacak yer yok. Dünya sokağa dökülmüş gibi...
Bir de camiye gidiyorsun bomboş. Sanki namaz farz değilmiş gibi...
Çünkü bu asır namazı işine, eşine, yoğunluğuna, yorgunluğuna feda edenlerin asrı…
Bahanelerin imanın önüne geçtiği, müsait zaman Müslümanlarının asrı…
Öyle ki çoğu insan vakti veren Allah’a vakit ayıramaz hale gelmiş, “çalışmak ibadettir” deyip çalışma uğruna tüm ibadetleri terk etmiş…
 
Kitapları ve videolarıyla milyonlara ulaşan Mehmet Yıldız, ’da da akıcı üslubuyla Allah'ı, imanı ve namazı anlatmaya devam ediyor…"
Vatan Yahut Silistre, Silistre Kalesi’ni korumak amacıyla gönüllü olarak Silistre’ye gelen İslam Bey ve tebdili kıyafetle dolaşan Zekiye’nin kahramanlık hikâyesidir. Tanzimat Dönemi’nin öncü isimlerinden Namık Kemal’in vatanperverlik ve özgürlük üzerine yükselen tiyatro eseri, yayımlandığı ve sahnelendiği ilk günden bu yana milli duyguları harekete geçiren özelliğiyle Türk okuyucularının en sevdiği eserlerin başında geliyor.

"Ben Betül, zengin bir ortaokul öğrencisiyim. Nasıl bir zenginlik bu Betül Hanım, diye sorduğunuzu duyar gibiyim. Öyleyse zenginliğimi anlatayım, kararı siz verin.
Kıymetli dedelerim ve şefkatli ninelerim var. Biricik babam ve annem var. Dahası teyzelerim, halalarım, dayım ve amcam var. Üç tane kardeşim, yedi tane yeğenim…
Aman Allah’ım! Tam bir sevgi zenginiyim. Büyük aile ağacının en mutlu yapraklarından birisiyim. Dilerseniz sizi onlarla tanıştırabilirim. ‘Evet’ mi dediniz? O hâlde işte başımın tacı aile ağacım."
Yûnus Emre’nin hem psikolojik hem de sosyolojik manada düzen ve düzeni bozan unsurlara işaret ettiği bu eserinde nizamın devamlılık, kaosun ise geçici bir durum içinde kişi ve toplumu etkisi altına aldığı görülür. Ancak, eserin sonunda nizamın kalıcı olması için temel teklif kişinin ve dolayısıyla toplumun kendini bilmesi ilahi tavsiyesi yer alır. Yunus’un kaosun nizama dönüşmesinde esas aldığı husus kişinin kendisini dolayısıyla Rabb’ini bilmesidir. Kendini ve Rabb’ini bilen birey ve toplumlar kaoslarını nizama dönüştürürler. Çünkü bu birey ve toplum Hak tarafından çekilir. Kendini ve Rabb’ini bilmeyen fert ve toplumlar ise Mevlânâ’nın tabiri ile iki cihan tarafından da itilirler ve sürekli dalalette kalırlar.
"Gördün mü birkaç saniye nelere mâl oluyor... Yıllardır kendine dahi itiraf etmeden beklediğin o adam belki şimdi seni arıyor olacaktı. Belki de her şey farklı olurdu şimdi. O bordo renkli binanın köşesine, hani o dört yola, biraz daha erken gelebilseydin. Topuğun sıkışmasaydı mazgala, vitrinlere dalmasaydın. Ya da o birkaç saniye daha geç dönseydi o köşeden, para bozdurmaya uğraşsaydı, bir kedi görseydi yolda. Birkaç saniye arayla kavşağın farklı yönlerine gitmeseydiniz de tam o köşe başında burun buruna gelseydiniz... Hepsi olabilirdi işte. Ama biliyor musun, aynı anda orada olsaydınız, birbirinizi görseydiniz bile, yine de hiçbir şey farklı olmayabilirdi. Hayat işte…
 
Hayat Apartmanı’nın sakinleri ve onların iç içe geçen yaşamları… Yaşlılığın ve gençliğin türlü halleri. Kederli ayrılıklara inat yeni başlayan neşeli aşklar. Kesişen yollar, tatlı tesadüfler, acı sürprizler… Yürekleri küle çeviren yangınlar… Kemal, Zuhal’e tiyatroda gönlünü kaptırdı… Bir kadın, bir adamı gecenin ayazından söküp aldı… Ne Güzel Bir Sabah, gülümsetirken sert esen rüzgârla hüzne çeviren hikâyelerin kitabı.
 
Serhan Ergin, insana dair her şeyi samimiyetle anlatıyor. Okurlara sıcacık, kahve kokulu öyküler armağan ediyor"
"Ergin Altay çevirisi,
Varol Tümer'in sonsözü,
Yazar ve dönem kronolojisi,
Kitaba dair görsellerle.
 
Netoçka Nezvanova Dostoyevski’nin yarım kalan ilk büyük
roman denemesidir.
 
Edebiyat sahnesinde belirdikten çok kısa süre sonra genç
Dostoyevski ağabeyine yazdığı 1846 tarihli bir mektupta
“büyük bir roman” yazmak istediğini belirtiyordu ve bu
niyetle Netoçka Nezvanova üzerinde çalışmaya başladı. 1849 yılında tutuklanıp Sibirya’ya gönderilmesiyle roman yarım kaldı ve Dostoyevski bir daha bu romana geri dönmedi.
 
Netoçka Nezvanova, fakir bir evde çilekeş annesi ve başarısız bir müzisyen olan babasıyla yaşayan Netoçka’nın acıklı çocukluk hikâyesiyle başlar, ilk gençlik ve gençlik anlatılarıyla devam eder. Yarım kalan bir romanın parçaları olan bu üç hikâyedeki temalar, Dostoyevski’nin sonraki yıllarda vereceği büyük eserlerin habercisi gibidir.
 
“Netoçka Nezvanova, Dostoyevski’nin büyük romanlarındaki ideolojinin ve tekniklerin geliştirildiği bir laboratuvardır.""
KONSTANTIN MOCHULSKY"
"Ayı, yavaşça yana çekildi. Ve orada, mağaranın görünmeyen derinliklerinden dört dengesiz pençe üzerinde sallanan küçük bir kutup ayısı yavrusu çıktı.
April, Ayı Adası’ndan döneli bir yıldan fazla olsa da, Ayı hakkında düşünmeyi hâlâ sürdürüyordu.
Svalbard’da bir ayının vurulup yaralandığını duyduğu zaman, o ayının kendi ayısı olduğundan emindi. Yapması gerekenin ne olduğunu biliyordu: Babasını ikna etmeli ve kutuplarda Ayı’yı aramaya çıkmalıydı. Bütün engellere rağmen bunu başarınca, April kendisini yine buz gibi bir maceranın içinde buldu."

"O emsalsiz;
“Şerefli Güller Gülü’nün” derdiyle;
Gökler nasıl hıçkırmasın!
Aşk nasıl çağlayıp da umman olmasın! Nasıl gökten inciler yağdırmasın!
Nasıl çölde nisan olmasın!
Nasıl olmasın ki;
O’nun bereket ve hürmetine aşk, kızgın çöllerde nisan güzelliği ve gülistanı olunca, en kör gözler bile görmeye, en sağır kulaklar da işitmeye başladı.
“Bu yüz asla yalan söylemez!” diyerek îman eden bahtiyarlarla birlikte:
Baktı, tekrar baktı, tekrar baktı, tekrar baktı ve,
Misli aslâ yok deyip, hep baktı hayrân oldu aşk!...
Aşk; Nasıl hayran olmasın ki!
Nasıl hayran olmasın ki, yüce mâşûku yalnızca O’na «Habîbim» demiştir."
"1966 - 2067 yılları arası; bir ailenin 5 kuşak süren, 100 yıllık köleliğinin, post modern, özgürlükçü bir dille anlatımı...
2050'lerden sonra, el çizgilerini okuyan cihazlarla kredi kullanabiliyorsunuz...
Bankalar, ülkenin en önemli kurumları haline gelmiş, kişilerin çocukluktan yetişkinliğe geçerken, aldıkları ahlaki değerlere göre, ekonomik hayata başlangıç kredileri veriliyordu.
Bu değeri kredi olarak yükleyen bankanın adı: İNSAN BANKASI"
"Kitabın isimsiz anlatıcısı, Yeraltından Notlar’ı için “edebiyattan ziyade kendimi ıslah çabası” der. Ama satırlarını okuyan herkesin yerine haklı isyanını dile getirdiğini hatırlatır. Çürümekten, alışmaktan uzak durmak için yazmıştır Yeraltı Adamı: Biliyorum; belki söylediklerime kızacak, bağıracak, ayak direteceksiniz. “Yalnızca kendi adınıza, yeraltındaki sefaletiniz hakkında konuşun ve sakın ‘biz hepimiz’ demeye cüret etmeyin!” diyeceksiniz. Beyler, affedersiniz ama bu hepimizcilikle kendimi haklı çıkarmaya çalıştığım yok.
Dostoyevski için dönüm noktası sayılabilecek romanı Yeraltından Notlar; deyim yerindeyse onun Gogol’ün paltosundan sıyrıldığı ve sonraki büyük romanlarında anıtsal bir boyutta ele alacağı ahlaki, siyasi ve sosyal fikirlerinin sesini ilk defa duyurduğu güçlü bir anlatı. Bugüne kadar insanın çaresizliğine karşı yazılmış en samimi yapıtlardan biri olmaya devam eden eser Rusça aslından çevrildi."



"“Gerçek sanatçı ile sanat amatörü arasındaki fark, birincisinin ne kadar aykırı görünürse görünsün her yeni eseriyle büyük planını biraz daha geliştirmekte oluşu, ikincisinin ise, bütün eserlerinin -ayrı ayrı değerli olsalar bile- önlerinin kapalıya doğru birikmesidir. Yani birincisi gelişmeye ve bütüne doğru giderken öteki tıkanmaya, yani dağılmaya doğru gitmiş olur. İkinci sınıf sanatçıların, çağlarında ne kadar beğenilip gürültü koparsalar da, kısa zamanda kesinlikle -bir daha dirilmemek üzere- unutulmaları bundandır.”
 
başlığıyla yayımladığımız bu ciltte Kemal Tahir’in yazmayı tasarladığı ve üzerine aldığı notlar yer alıyor. Romancılığı, sanatı yeniden tanımlama ve içinde yaşadığı toplumu inceleyip anlama üzerine kuran bir yazarın parmak izlerini takip etmek baş döndürücü."
"Paris şehri her yıl değişik bir Soytarılar Kralı seçerdi. O gün de yeni birisini seçmişlerdi. Kiliselerin birinde, yalnızca insan kafasının girebileceği bir genişlikte kırık bir cam bulunuyordu. Paris’in en çirkin adamları da burada toplanıp Soytarılar Kralı’nı seçmek için başlarını bu kırık camdan uzatıyorlardı. Bunların içinden en çirkini 1482 yılının Soytarılar Kralı olacaktı. Kalabalık onu seçmek için oldukça zorlandı. Yaşlı bir asker:
— Hiç bu kadar büyük bir burun görmemiştim , diye bağırıyordu. Bir çiftçi:
— Ya şu ağza ne dersiniz? Ne kadar biçimsiz dudaklar...
— Hele şu yelken kulaklar... Pencereye bile sığmıyor!
Kalabalık, sonunda seçimini yapmıştı:
— İşte, kralınız bu olsun! O, gördüklerimizin içinde en çirkini, başkasını istemeyiz..."
"Romanlarında Anadolu insanının gerçek dünyasını destansı boyutlara taşıyan, yaşanmış ve yaşanan gerçeği mitlerin, efsanelerin evreninde çoğaltan Yaşar Kemal, sadece bir romancı ve halkbilimci değil, gazetelerimizde modern röportaj yazarlığının da kurucusudur. Onun, her bir yayımladığ ıdönemde olay yaratan röportajlarında gerçek, hayat buldu ve okuyucuyu sarstı.

Bu diyar Baştanbaşa dörtlüsünün ilk kitabı Nuhun Gemisi acıtıcı gerçeği şiirsel bir güzellikle okura sunarken, gerçeğin acısıyla edebiyatın hazzı aynı anda hissedilir."
"Öğrenmek tartışmasız bir şekilde önemlidir. Fakat öğrenmeyi öğrenmek bizce çok daha önemlidir. Öğrenmeye dair yazılmış bir eserde kullanılan dilin sade ve hacmin kısa tutulmasının faydalı olacağı düşünüldü ve bu durum gözetilmeye çalışıldı.
 
Kitapta yorucu olmayan bir hacim ve sade bir dil tercihine rağmen hatrı sayılır sayıda önemli konu hakkında açıklama yapılmaya çalışıldı. Eserin içerisinde ele alınan hususların bazıları şu şekilde;
 
-Öğrenmek nasıl bir faaliyettir ?
-Deneyimin öğrenmekteki fonksiyonu nelerdir ?
-Kaynak ve kitap seçimi nasıl yapılmalı ?
-Zaman planlaması nasıl olmalı ?
-Okul ve akademi nasıl yerlerdir ? Neleri öğretebilirler ?
 
Öğrenmeyi öğrenme yolunda faydalı bir kitap olması dileğiyle."
"Hadis, Kainatın Efendisine ait her tavır, her hareket, her eda.. Tebessümlerinden sükutlarına kadar..
Açık denizde güneşten mevki tayin edip akıl pusulasıyla yolunu bulan gemiye eş, insanoğlu sayısız hayat yönünde istikametini tespit edici her ana ölçüyü hadislerle bulabilir."
"1918 senesi Mayıs’ının 19. günü Samsun’a çıktım. Vaziyet ve manzara-i umumiye:
 
Osmanlı Devleti’nin dahil bulunduğu grup, Harb-i Umumi’de mağlup olmuş, Osmanlı ordusu her tarafta zedelenmiş, şeraiti ağır bir mütarekename imzalanmış. Büyük Harp’in uzun seneleri zarfında millet yorgun ve fakir bir halde. Millet ve memleketi Harb-i Umumi’ye sevk edenler, kendi hayatları endişesine düşerek memleketten firar etmişler. Saltanat ve hilafet mevkisini işgal eden Vahdettin, mütereddi, şahsını ve yalnız tahtını temin edebileceğini  tahayyül ettiği deni tedbirler araştırmakta. Damat Ferit Paşa’nın riyasetindeki kabine; âciz, haysiyetsiz, cebin, yalnız padişahın iradesine tâbi ve onunla beraber şahıslarını vikaye edebilecek herhangi bir vaziyete razı…
 
Hepimizin bildiği bu cümlelerle açılan Nutuk, bir milletin yeniden doğuş hikâyesinin kurtarıcısının gözünden anlatıldığı, Türkiye Cumhuriyeti tarihinin en temel metinlerinden biri. Bağımsızlığa giden yollarda neler yaşandığını, Kurtuluş Savaşı’nı ve cumhuriyetin ilanını Atatürk’ün değerlendirmeleriyle bu eşsiz eserde yıllardır okuyoruz ve okumaya devam edeceğiz.
 
Atatürk’ün 1927’de meclis kürsüsünden verdiği nutkun yazıya dökülmüş hali olan elinizdeki eser, 1934 baskısının tıpkıbasımı olarak hazırlandı.
 
#yüzüncüyıl #cumhuriyet #millimücadele #meclis #ankara"
"Hayatını, Abdülhakîm Arvasî Hazretleri'ni ""Tanıyıncaya Kadar"" ve ""Tanıdıktan Sonra"" diye iki ana bölüme ayıran Necip Fazıl, Efendisine doğru kendisini cezbeden hâdiseleri de mânâlandırdığı otobiyografik eseri ""O Ve Ben""i 1975'de şöyle takdim etmiştir:

""Bu eser, dünyaya gelişimden bugüne kadar en hususî renkleri, çizgileri ve sesleriyle hayatımın hikâyesi ve asıl O'nu tanıdıktan sonra mânasını anlamaya başladığım vücut hikmetinin bende tecelli eden yakıcı ifadesidir. Bu bakımdan, kendilerini görünceye kadar malik olabildiğim birbuçuk esere nisbetle bugün 60 cildi aşan ve hepsini birden o nura borçlu bildiğim eserler arasında, şimdikini, baş köşeye oturtulması lâzım ve en mahrem iç ve dış iklimlere doğru bir belirtiş olarak takdim ederim.""

Kitap, 1965 senesinde ""Büyük Kapı"" ismiyle yayınlanmıştır."
"""Ne her şeyimi satılığa çıkardım, ne onların bir şeylerini talep ettim! Asli organizma, annem, rahminden sürüp fırlattığından beri ona bile ait değilim. Babamdan bile sadece belirli bir şeyler aldım. Derimin içinde tek, terkibim itibariyle eşsizim. Hal buyken, bireysel insanı, Günay'ı, her türlü toplumsal düzenlemeden ve toplumdan ayrı bir varlık olarak kavramak bu kadar mı zor?""

""Or'da Kimse Var mı?"" dörtlüsü, azgın iştahların beslediği cehaleti şehvetle bağrına basan Türkiye toplumunun kıydığı bir aydının, Günay Rodoplu'nun öyküsü.

Ülkücüler, devrimciler, sosyal demokratlar, ümmetçiler, Türkler, Kürtler! Kaynayan ve kanayan bir Türkiye'de herkesle teğet geçen ama çakışmayan Günay Rodoplu'nun serüveni ""O.K. Musti Türkiye Tamamdır""la tamamlanıyor."
«Обломов» Гончарова. «Золотая классика» русской литературы. Оригинальная, неоднозначная книга, которую считают и эталоном критического реализма, и романом откровенно сатирическим… Но все критики единодушны в том, что «Обломов» – гениальнейшее и блистательнейшее явление отечественной прозы, явление, не утратившее своего значения и в наши дни!..
"Şair İsmet Özel’in OF NOT BEING A JEW kitabı vaat edilmiş tüm şiirler ve son şiirlerini ihtiva eden hitama ermiş özel baskısı....
Keyif çatma heveslisi zorbalar tıktı şiiri Yahudi olmamakla şaşı bir tesisatçı olmanın dehşeti arasına. Bu kitabın muhtevasını yalnız Türk şiirinin değil, dünyada şiirin canını dişine takıp nasıl idame-i hayat edeceği sualinin cevabı teşkil ediyor. Hitama ermiş bu cevabın kime ne kıymet ifade ettiği mühim. Şiir denilen şey bir tüy olmasaydı ben şiir yazmazdım. O tüy şairin değil milletin dilinde bitmeseydi bu kitap da olamazdı; ama var işte, olmaz olsun bu kitap diyenlere rağmen var. Küfrün azamet, kâfirlerin haşmet arz ettikleri vehmine rağmen bu kitap var. Bir yandan çobanından padişahına kadar şair olan Türk milletine senet tedarik etmenin keyfini sürmek, diğer yandan her mikyasta, her türden millet düşmanlarına her bakımdan nispet vermek, onları çatlatmak üzere var."
"Tarık Buğra, Kurtuluş Savaşı’nı ve Türkiye Cumhuriyeti’nin kuruluş sorunsalını konu alan siyasal roman geleneğimizin Yakup Kadri Karaosmanoğlu ve Kemal Tahir ile birlikte önde gelen yazarlarından biri olmasının yanı sıra öykücülüğüyle de dikkat çeker.
 
Öykülerinde çoğu zaman “sıradan” insanın başından geçenleri ya da geçmesi ihtimal dahilinde olanları kendine has bir duyuş ile anlatan Buğra, bazen bir hastalığın hüznünü, bazen bir aşkın tutkusunu, bazen de bir sohbetin neşesini kendimiz yaşıyormuşçasına içimizde hissettirir. Romanlarında olduğu gibi öykülerinde de taşrada olmayı, taşra insanıyla bir arada bulunmayı, sözün özü “taşranın ruhunu” anlatmayı ihmâl etmez.
 
Tarık Buğra’nın kaleme aldığı öykülerin ilk kısmını bir araya getiren bu kitap, daha önce Buğra’yı sadece romanlarından bilen okurları “öykü de yazmış bir romancı” ile değil, her cümlesiyle başlı başına bir öykücüyle bir araya getirirken, aynı zamanda Buğra’nın metinleriyle ilk kez karşılaşacak okurların Tarık Buğra edebiyatının büyük “giriş kapısını” aralamalarına bir imkân sağlıyor.
 
“Buğra’nın, hikâyeciliğini belirgin iki çizgi üzerinde geliştirerek dönemin edebi tartışmalarına teoriyle değil, pratikle yanıt verdiğini düşünebiliriz. Buğra öykücülüğünün bir çizgisi Proust ve Tanpınar’la buluştuğu ‘zaman’ çizgisidir. Bu elbette Bergson sonrası modernist yazının da çizgisidir. (...) Buğra öykücülüğünün başta sözünü ettiğim ikinci çizgisi hümanizmdir. Zamana ilişkin öykülerinde nasıl Tanpınar’la aynı yerdeyse, insancıl ve insancı öykülerinde de Sait Faik çizgisindedir.” Jale Parla’nın Önsöz’ünden..."
Millî Eğitim Bakanlığı'nın tavsiyesinin doğurduğu ihtiyacı karşılamak üzere Mesnevî'de yer alan kısa hikâyelerden oluşan bir derlemedir. Girişte Hazret-i Mevlâna'nın hayatı ve eserleri hakkında özet bilgiler verilir. Hikâyeler öğrencilerin dimağlarında tat bırakacak ve onlara Mesnevî'yi sevdirecek şekilde seçilmiştir. Hikâyelerde tasavvufî görüşün temel kavram ve olgulara nasıl baktığı aksettirilmiştir. Otuz iki ana başlıktan oluşur. Bu başlıklar iç içe geçen küçük hikâyelerle işlenmiş ve açıklanmıştır.

"Bu kitap, Cahit Zarifoğlu’nun “Okuyucularla”, “Beşinci Sütun”, “Dokuzuncu Sütun”, “Yazışmalar” ve “İlk Adımlar” köşelerindeki verimlerinden oluşuyor. Nisan 1978’de başlayan “Okuyucularla”, Cahit Zarifoğlu’nun, Mavera dergisine genç yazarların gönderdiği şiir, hikâye veya inceleme yazılarını değerlendirdiği “okul” mahiyetinde bir sütun olmuştur. Zarifoğlu, “Saf şiiri aramaya koyulun”, “gelip geçiciye kapılmadan çalışmalar yapın”, “henüz işin çok başlarında olduğunuzu kabul ederseniz zamanla iyi bir şair olabilirsiniz” gibi önerilerle okurlarına yön göstermiş ve cesaret vermiştir. Bu sırada kendi poetikası hakkında da önemli ipuçları sunmuştur.
Cahit Zarifoğlu, okuyucuların ürünleri kadar onların fikirlerine de büyük önem vermiş; ülkesinde ve Müslüman coğrafyalarda yaşanan gelişmeler hakkındaki görüşlerini aktarırken okuyucularından da fikirlerini sunmalarını talep etmiştir. 1984’te de “Yazışmalar” adlı sütunda okuyucularıyla olan iletişimini aynı heyecanla sürdürmüştür. Ardından çeşitli günlük gazetelerde “Beşinci Sütun” ve “Dokuzuncu Sütun” başlıkları altında, gelen mektuplara cevaplar yazmaya devam etmiştir. Son olarak dergisindeki “gerçekten şair ya da hikâyeci adaylarının yetişeceği bir fidanlık olarak kullanmak istiyoruz” dediği “İlk Adımlar” bölümünde yazmıştır.
Okuyucusuyla kurduğu bağı ömrü vefa ettikçe koparmayan Zarifoğlu, son günlerinde yazdığı cevapları Ahmet Bilgili’ye uzatıp şöyle demişti: “Bunları bu sayıda yayımlayalım Ahmet, ömrümüz yeterse devam ederiz, etmezse ne yapalım?”"
“Kudreti geçmişindeki müktesebâtından kaynaklanıp da İslâm medeniyeti çerçevesinde serpilip yeşermiş Osmanlı Türk kimliğini taşıyan bir milletiz. Tarihî belirlenimimizi Ortaçağ Hırıstıyan ile Yeniçağ dindışı Batı Avrupa medeniyetlerinde asla bulmamış olan bir kültürüz. Doğal yolu izleyen, sağ ve sağlıklı kalır. Sonuçta, tarihî Osmanlı Türklüğünün doğal devamı olup Batı Avrupa camiasında yer almayan çağımızın Türklüğü, tekrar manevi değerlere temellenmiş bir âdil iktisat nizamı oluşturarak millî toplum (sosyal) devletini vücuda getirmek zorundadır.”
"Türk edebiyatı tarihlerinin hiçbir zaman vazgeçilmeyecek olanı şüphesiz ki Ahmet Hamdi Tanpınar’ın On Dokuzuncu Asır Türk Edebiyatı Tarihi’dir. Bundan sonra da ne kadar edebiyat tarihi yazılırsa yazılsın, Tanpınar’ın verdiği hükümler kültürümüzdeki yerini koruyacak niteliktedir. Çünkü yazar sadece malzemeyi aktarmakla yetinmemiş, içinde yaşadığı ‘’devri anlamaya’’ ve anlatmaya çalışmıştır.

Uzun 19. yüzyıl olarak nitelendirilen Türk modernleşmesinin, aslında doğası gereği, edebi metinler üzerinden bir okumasını yapan yazar, Türk düşünce tarihinin meselelerini de masaya yatırmaktadır. Bu çerçevede siyasi olaylara paralel olarak, gazetenin yükselişi, roman ve şiirin aldığı yeni formlar Tanpınar’a has bir üslupla metnin içerisine dahil edilmektedir."
"1981 NOBEL EDEBİYAT ÖDÜLÜ
On İki Gezici Öykü, 1982 Nobel Edebiyat Ödülü sahibi Gabriel García Márquez’in on sekiz yıllık bir zaman diliminde aralıklarla tekrar tekrar kaleme aldığı kısa öyküleri bir araya getiriyor. Yıllar öncesinin gazete notları, senaryo ve TV dizisi taslakları, zamanla García Márquez elinde usta işi, olağandışı birer öyküye dönüşmüş.
“Maria dos Prazeres” adlı öyküde, kendine bir mezar satın alan bir fahişe, küçük köpeğine mezarı başında nasıl ağlayacağını öğretiyor. “Kendimi Rüya Görmek İçin Kiralıyorum” adlı öyküde, Kolombiyalı bir kadın, zengin bir aile için rüya yorumlayarak geçimini sağlıyor.
On İki Gezici Öykü’deki kısa öyküler, García Márquez’in 1970’te yayınlanan başyapıtı Yüzyıllık Yalnızlık’ı anımsatan sahneler, olaylar ve imgelerle dolu. Usta, gerçeklik dünyasıyla düşler dünyasını buluşturmaktaki doğal yeteneğini bir kez daha tüm açıklığıyla ortaya koyuyor."
"Shakespeare’in bu beş perdelik komedisini Noel zamanının son gecesi düzenlenen On İkinci Gece kutlamalarında, kraliyet sahnesinde oynanmak üzere yazdığı düşünülür. İnanışa göre bu kutlamalar sırasında genelde her şey altüst olur ve terslikler birbirini kovalar; oyunun adı da buna dayanır aslında: On İkinci Gece, görünüşün aldatıcı olduğunu ustalıklı bir mizahla vurgulayan bir yanlış anlaşılmalar, kılık değiştirmeler ve karmaşalar komedisidir.
 
 Alabora olan bir gemiden kurtulan ikiz kardeşler Sebastian ve Viola birbirlerini kaybetmenin üzüntüsü içinde hayata tutunmaya çalışırlar. İkizinden kopan Viola erkek kılığına bürünmekte bulur çözümü. Oyunun karakterleri birbirlerinin gerçek kimliğini bilmeksizin âşık oldukça, karmaşa içinden çıkılmaz hale gelir. Cinsel kimlik ve dış görünüş temalarının yoğun olarak işlendiği eser, cinselliğin bugün bile anlaşılamayan yönlerini yüzyıllar öncesinden sorgular, konu cinsellik olduğunda sınırların ne kadar belirsiz olduğunu mizahi bir yaklaşımla vurgular."
"Düşünüyorum da aşk sözcüğünü de biraz eksik bulu­yorum şu senlen ben arasındaki ilişkiye. Daha büyük, daha sağlam bu bizimki. Aşk onun içinde sadece bir kısım galiba. Ötesinde aşkla birlikte, ama yer yer, zaman zaman onu aşan başka duygular, başka esriklikler, başka baş dönmeleri de var bizde. Seni seviyorum; ve senin için her şeyim. Beni sevi­yorsun; ve benim için her şeysin. Bir insan için şu kısa hayat­ta bundan daha büyük ne olabilir ki.
Cemal Süreya, Temmuz 1972’de Okmeydanı SSK Hastanesi’ne yatan eşi Zuhal Tekkanat’a hastanede kaldığı on üç gün boyunca mektuplar yazmıştı. Zuhal’e ve oğulları Memo’ya olan sevgisini, hayallerini ve özlemlerini, mutluluk ve kaygılarını anlattığı, şiirinden tanıdığımız içtenlikle kaleme alınmış bu mektuplar, Süreya’nın ölümünün ardından Erdal Öz’ün sunumuyla kitaplaştırıldı. Kitabın ikinci kısmını oluşturan 1967-1978 tarihli mektuplarla birlikte , bir büyük aşkın “sevda sözleri”yle bezeli tanıklığı ve tarihçesi."
"Şikâyet yarışçısı olmayan gizli kahramanların öyküsü…
Abartmayan, alçakgönüllü ve hoşgörülü insanlar, kişisel bütünlük içinde yaşama hizmet etmekten mutluluk duyar.
Şikâyet yarışçısı olmayan bu insanları duymayız ama toplum dengesini onlar sayesinde korur. Onlar, gizli kahramanlardır.
Bu kitap, iki gizli kahramanın yaşamöyküsünü anlatıyor."


": Osmanlı Devleti, tarihteki cihan devletlerinden biri; hatta birincisidir. Altı asırlık ömrünün dört asrında dünyanın birinci devleti olma hüviyetini taşımıştır.
Hiçbir zaman kaba kuvvet devleti olmamıştır.
Öyle olsaydı bugün Balkan milletlerinin ismi bile bilinmezdi. İnsan eksenli bir idare tarzı ortaya koymuştur Osmanlı.
Yaptığı gönül akınları, savaş için yaptığı akınlardan çok çok fazladır.
İnsanlık, Osmanlı Devletini bir rüya olarak görmüştür. Hal diliyle aynı rüyayı tekrar görmek isteğini ifade etmektedir. Aynı rüyayı görmek için acaba nelerini vermez ki?...
Böylesine cihanşümul bir devletin kurucusu Osman Gazi Han’dır.
O, hayallere sığmayan bir kahramandı.
Onun torunları olan bizler, onu her yönüyle inceleyerek kendimize çeki düzen vermek zorundayız.
Kendi kurtuluşumuz da, insanlığın kurtuluşu da onun tuttuğu yolu tutmaktan geçmektedir. Osmanlının olmadığı bugünkü dünyada çakallar birbirini gırtlaklamakta, kurtlar birbirini boğmaktadır. Soykırımlar birbirini takip etmekte, kan gölleri çoğaldıkça çoğalmaktadır. Hayallere sığmayan kahramanlarımıza her zamankinden daha muhtacız."
"Osmancık, ailenin biricik çocuğudur. Kötü emellerine yenik düşmüş, gözlerini para hırsı bürümüş bir çete tarafından kaçırılır. Ailesi Osmancığın hayatından çok endişe etmektedir. Bir an evvel biricik yavrularına kavuşmak isterler ve bunun için ne gerekiyorsa yapmaya hazırdırlar. Fakat bunu yapmak o kadar kolay olacak mı?

Masum ve korumasız bir çocuk olan Osmancık, onu çok seven ailesine kavuşabilecek mi?

""Bir Küçük Osmancık Vardı"" bir solukta okunacak heyecan dolu, duygu yüklü bir ilk gençlik romanı.."
"OSMANLI TARİHİ’NE KUŞBAKIŞI

Hayatını Osmanlı tarihi üzerine araştırmalara adamış, kitaplar ve makaleler yazmış, Türkiye’de ve dünyada konferanslar vermiş Halil İnalcık’ın ders notları; pek çok yönden güncelliğini korumakta ve tarih severlere yeni bakış açıları kazandırmakta, yeni ufuklar açmaktadır. İnalcık, 1942 yılında Ankara Üniversitesi Dil ve Tarih-Coğrafya Fakültesi’nde başladığı öğreticiliğine, başta Chicago ile Bilkent olmak üzere Harvard ve Princeton gibi saygın üniversitelerde de devam etmiştir. Lisans, Yüksek Lisans ve Doktora düzeylerindeki bu derslerde, sonradan meslektaşı olacak ve Osmanlı çalışmalarını bugünkü konumuna eriştirecek öğrenciler yetiştirmiştir.

Elinizdeki çalışma üç bölümden oluşuyor. İlk bölümde Osmanlı İmparatorluğu’ndan Türkiye Cumhuriyeti’ne uzanan kuşbakışı bir tarih okuması sunuluyor, imparatorluk tarihinin ana hatları en pratik biçimde aktarılıyor. İkinci bölümde yer alan II. Murad (1421-1451), II. Mehmed (1451-1481) ve II. Bayezid (1481-1512) dönemlerindeki askeri ve siyasi gelişmeler, klasik dönemdeki vergilendirme, askerlik işleri, bütçe harcamaları gibi derinlikli meseleler, İnalcık’ın son derece sade üslubuyla kolay biçimde anlaşılıyor. Son bölümde ise Timur’a, kurduğu imparatorluğa ve devrin medeniyetine dair hem hızla okunabilen hem de oldukça doyurucu bir karşılaştırma yer alıyor.

hakimiyeti asırlar süren bir imparatorluğu siyasi, askerî ve iktisadî açıdan çok daha anlaşılır hâle getiren bir başucu eseri."

"Osmanlı Devleti şüphesiz bir kanun devletidir. Bir uc beyliği olarak kurulan Osmanlı, başlarda pek kanunlara ihtiyaç duymayıp, konular sultanın huzurunda veya kadı marifetiyle çözüme kavuşturulurdu.

Osmanlı Devleti’nin önemli bir özelliği de kanunları yerli yerinde tatbik etmiştir. Bu yüzden adalet sağlanabilmiş, karmaşa içinde bulunan yerler Osmanlı yönetimine girdikten sonra uzun yıllar adaletli bir şekilde yönetilmiştir. Ne zaman ki, kanunlar iyi uygulanmayıp adalet zayıflamaya başlamış, devlet de yavaş yavaş gerilemeye başlamıştır.
Elinizdeki Osmanlı Kanunları ve Devlet Teşkilâtı kitabı, mali konular, eyaletler ve askerî sınıflar için çıkarılmış ve elde bulunan kanunların, ihtiyaç duyulduğu zaman rahatlıkla ulaşılmasını sağlayacak bir kitapçık hâline getirilmesiyle oluşmuştur. Piyade Mukabeleciliği ve Defter-i Hâkânî nazırlığı yapmış olan Müezzinzade Ayn Ali Efendi, herhangi bir konu hakkında bilgi lâzım olduğunda arşiv kayıtları ile defterler karıştırılarak bin bir güçlükle bu bilgilere ulaşıldığı bilgiler mevcuttur."
"Türk tarihçilerinin önde gelenlerinden biri olan Halil İnalcık, yetmiş yılı bulan akademik hayatında Osmanlı tarihinin bütün dönemleriyle ilgilenerek özgün çalışmalar yapmış ve siyasi tarih, kurumlar tarihi, iktisat ve hukuk tarihi gibi farklı uzmanlık isteyen alanlarda dikkate değer çalışmalar ortaya koymuştur.
Bu kitap İnalcık’ın TDV İslâm Ansiklopedisi'nde yer alan Osmanlı idare ve ekonomi tarihiyle ilgili maddelerinin kitaplaştırılmış halidir. Devlet, eyalet idaresi, maliye ve ekonomi olmak üzere üç bölümden oluşan kitapta, Osmanlı örfî hukukunun genel yapısı, Osmanlı padişahlarının adaleti temin maksadıyla yayımladıkları adalet fermanları ve Osmanlı idari, mali ve iktisadi yapısı incelenmektedir. Osmanlı tarihi araştırmalarına ilginin arttığı günümüzde, Osmanlı araştırmalarının sembol ismi Halil İnalcık'ın bu kitapta derlenen yazıları, Osmanlı kurumsal yapısını aydınlatmak bakımından vazgeçilmez bir kaynaktır."
"OSMANLI İMPARATORLUĞU’NUN
KURULUŞ ÖYKÜSÜ…
 
Bir sınır beyliğiyken dünyanın en güçlü devletine dönüşen Osmanlı İmparatorluğu'nun hikâyesi... Merhum Halil İnalcık’ın uluslararası akademik çevrelerde tanınmasına vesile olan, birçok dile çevrilen ve alanında temel kaynak olarak kabul edilen dev eser...
Klasik Çağ tabirini tarih literatürüne kazandıran İnalcık bu eserinde Osmanlı İmparatorluğu’nun 1300-1600 yılları arasındaki siyasi gelişmelerini, devlet yönetimini, iktisadi örgütlenmelerini ele almakta, meseleye özellikle kurumlar üzerinden bakmaktadır.

Hâlâ tartışılmakta olan Osmanlı tarihinin dönemlendirilmesi konusuyla başlayan kitabın ilk bölümünde Osmanlı Devleti’nin kökeni, sınır beyliğinden imparatorluğa geçiş serüveni, Fetret Dönemi ve ardından gelen toparlanışı, imparatorluğun iyice kuvvetlenerek bir dünya gücü oluşu ve gerileme meseleleri ele alınmaktadır. İkinci bölümde Osmanlı’nın özellikle devlet yönetimi analiz edilmekte; hanedanın doğuşu, tahta çıkış (cülus), devlet kavramı ve sınıf sistemi, hukuk, saray, merkezi yönetim, eyalet yönetimi ve İnalcık hocanın üzerinde en çok durduğu konu olan timar sistemi incelenmektedir.

Üçüncü bölümde Osmanlı İmparatorluğu’ndaki ekonomik ve toplumsal yaşam üzerinde durulmakta ve uluslararası ticaret, Osmanlı kentleri, ulaşım ağı, kentli nüfus, lonca ve tüccarlar gibi konular anlatılmaktadır. Dördüncü bölümde imparatorluk halkının dini yaşamı, kültür ortamı, medreseler, ulema, ilmi çalışmalar, bağnazlık ve halk kültürü ile tarikatlar özetlenmektedir. Kitabın son bölümünde ise Osmanlı hanedanı soyacağı, Osmanlı tarihi kronolojisi, sözlük, ağırlıklar ve ölçüler gibi tarih tutkunlarının hem işlerini kolaylaştıracak hem de bundan sonraki okumalarını zenginleştirecek ekler yer almaktadır.

, Osmanlı tarihine ilgi duyan herkes için vazgeçilmez bir başyapıt…"


"Mehmet Genç, akademik çalışmalarına 1960’lı yılların başında Ömer Lütfi Barkan’ın nezaretinde başlar. Osmanlı iktisat tarihinden hareketle Osmanlı dünyasını anlama ve anlatma gayreti yarım asırdan fazla sürer. Elinizdeki bu kitapta 2000-2020 yılları arasında kaleme aldığı 22 çalışma bulunmaktadır.
 
Mehmet Genç’in ilk defa 2000 yılında yayımlanmış olan Osmanlı İmparatorluğu’nda Devlet ve Ekonomi isimli kitabı ve buna 2. cilt olarak eklenen bu eseri ile Osmanlıların dünya görüşü, kurumları ve uygulamaları ile Avrupa’nın modernlik tecrübesinden farklılıklarını ortaya koymaya çalışır.
 
Osmanlı İmparatorluğu’nda Devlet ve Ekonomi 2 isimli bu eserinde Genç, sözü edilen çerçevede Osmanlı tarihinin yeniden dönemlendirilmesine dair eleştirel bakış açışını ortaya koymanın yanı sıra esnaflık, ticaret, yedi vahit gibi kurumları uzun yıllara dayanan derin birikimi ile değerlendirir. Ayrıca zeytinyağı, sabun, tuz, kahve gibi Osmanlı zirai ekonomisinin temelini teşkil eden bir kısım emtia ile dış ticarete konu olan malları imalat, tüketim ve satış temaları içinde inceler."
"Osmanlı İmparatorluğu’nun Ekonomik ve Sosyal Tarihi, Osmanlı tarihini dünya tarihinin ayrılmaz bir parçası haline getiren Halil İnalcık’ın, orijinali Cambridge University Press tarafından yayınlanan eseridir.
 
Bu eser aynı zamanda, İkinci Dünya Savaşı’na dek siyasi ve askeri olaylardan ötesini sorgulamayan tarihçilik yaklaşımının, toplumsal ve ekonomik boyutların da katılarak zenginleşmesiyle değişen dünya tarihçiliğinin, Osmanlı tarihi bölümüne dair bir çalışma olarak düşünülüp kaleme alınmıştır. Bu çalışma, gelecek nesil tarihçiler için daha derinlemesine çalışmalar bekleyen yeni gündem maddelerini ve metodolojik örnekleri de içerir. Bu ilk ciltte Halil İnacık’ın 1300-1600 döneminin sosyal ve ekonomik tarihine dair, esere de damgasını vuran yaklaşımının ana hatları çiziliyor. ’nin ikinci cildi 2018 yılında okurlarla buluşacaktır."
"“Milletleri millet yapan tarihleri ve kültürleridir. Tarihsiz bir millet, kişiliğini kaybetmiş bireye benzer. Bu kitabı okuyanlar umuyoruz ki, Osmanlı Devlet-i ‘Aliyye’sinin (İmparatorluğunun) birçok millet ve dini, altı yüz yıl nasıl bir arada tuttuğunu ve nasıl idare ettiğini öğrenmiş olacaklar.”
Halil İnalcık
 
Altı asır boyunca egemenliğini devlet, hukuk, adalet anlayışıyla sağlayan Osmanlılar, iktidarlarını ise kanun ile ahlak dengesiyle ayakta tutmuşlardır. Batı kaynaklarında Osmanlı halkından herhangi bir kimsenin hükümdarı bile dava edebileceğinden övgüyle bahsedilmiştir. Öte yandan bürokratlar ise hükümdarın asli prensipleri ezip geçmesi karşısında onu tahtından edebilmişlerdir. Hem Osmanlıları ""Devlet-i Aliyye-i Osmâniyye"" yapan hem de ""Devlet-i Ebed-müddet"" sözünü slogan olmaktan kalıcı bir mekanizma haline getiren düşünce, din ve devletin selameti adına devlet-hukuk-adalet güçlerinin bir direnç unsuru olarak daima bir arada yaşamış ve yaşatılmış olmasıdır.
Tarih yazıcılığında çığır açmış olan Halil İnalcık, kitabında devlet anlayışı, kanun rejimi, kanunların uygulanış biçimi ve adalet yöntemleri üzerine araştırmalarını bir araya getiriyor. Okuyucular kitabı bitirdiklerinde, Osmanlı Devleti’nin birçok millet ve dini altı asır nasıl bir arada tutup idare ettiğini en orijinal bilgiler eşliğinde öğrenmiş olacaklar."
"Bir medeniyet coğrafyası düşünün. O coğrafyada doğan her çocuğun kulağına ezan okunur, kâmet okunur. O coğrafyada yurt tutan, köy, kasaba, şehir kuran topluluklar ezan mayalı, Kur’an ve salâvat boyalı bir ruhla yaşar. Zaman şeridinin her karesinde çizilen hayat tablosuna hakim renk ve şekiller Ahmed ü Mahmud u Muhammed Mustafa aleyhisselam edalı renk ve şekillerdir. Onun soluklarına, onun seslerine ayarlı, onun ayak izlerini takip eden bir hayat seyri, bir hayat akışı vardır. Padişahından halkına varıncaya kadar her ferdinin böyle bir hayat ikliminde yaşadığı medeni bir toplum...

Bu güzel toplumun idarecilerinden olan II. Bayezid, ""Kapının gedâsıdır Adlî onu reddetme"" derken, Kanuni Sultan Süleyman, ""Gitmesin nâm-ı şerîfin bu dilimden dembedem"" diyerek, onun, en sevgilinin ismini dilinden düşürmek istemez.

Gül ağacı başlangıçta dikenli bir gövde ve dalken, rengârenk güllerle bezenince bu fidan, tanınmaz hâle gelir. Kokusu baş döndürür, rengi gönüller çeler. Onda gönülleri ferahlatan; ibret almaya zorlayan bu muhtevâ zenginliğini görebilmek gerekir.

Türkler, sevgili peygamberlerinin kokusunu gülde ararlar. Gül, Türklerde Hz. Muhammed’in sembolüdür. Hatta gülün, Peygamberimizin terinden yaratıldığını söyleyenler dahi vardır. Gül, Hz. Muhammed’in yüzünün remzidir. Bu kitapta, Türklerin, sevgililer sevgilisi peygamberlerine olan bağlılıklarının değişik tezahürlerini bulacaksınız.

Gönül tahtımızın eşsiz sultanı ""En Sevgili""nin şefaatlerinin üzerimize olması dileğiyle..."
"Osmanlılar ve Afrika Talanı, Osmanlı İmparatorluğu’nun emperyalizm çağındaki yayılmacılık gayretlerini ele alan ilk çalışma. Okuru II. Abdülhamid’in iktidarının ikinci yarısında İstanbul’dan Berlin’e, doğu Sahra’ya, Çad Gölü havzasına, Hicaz’a ve sonra yeniden İstanbul’a götüren kitap, Osmanlıların giriştiği “yeni” türden bir rekabetçi emperyalizm denemesine ve bu stratejinin kıtalar arası sonuçlarına eğiliyor.
Mostafa Minawi, daha önce kullanılmamış arşiv kaynaklarına dayanarak, Osmanlıların Berlin Konferansı’na (1884-85) ve Afrika’da cereyan eden şiddetli sömürge kapma yarışına katılımının, bir zamanların kudretli dünya imparatorluğunun kendi kendisini yeniden icat etme çabasının bir parçası olduğunu gösteriyor. Bunu yaparken 19. yüzyıl sömürgeciliğinin parametrelerini Osmanlı İmparatorluğu’nu da içerecek şekilde yeniden tanımlayan Minawi, Avrupa güçlerinin değişimin küresel sahnedeki tek faili olduğu ve Şark Meselesi’ne çözüm aramakla sadece onların ilgilendiği algısına karşı çıkıyor.
 Padişahın emriyle çeşitli defalar Libya’ya ve Hicaz’a görev yolculukları yapmış bir Osmanlı paşasının, Sadik al-Mouayad Azmzade’nin seyahat günlüklerinin de ışık tuttuğu bu heyecan verici kitapta, bugüne kadar üzerine çok az şey yazılmış bir Osmanlı projesinin, Hicaz Telgraf Hattı’nın hikâyesini de öğreniyoruz."
"2016’dan beri Ege ve Akdeniz sahillerindeki butik otelleri anlatan üç kitap yazdım. Beklenmedik bir şekilde hayatımıza giren “Yeni Normal” her şeyi değiştirdi. Bu kitapla sil baştan yaptık. Bilgiye ulaşmanın kolay ama süzmenin zor olduğu bir çağda GÜNCEL, GÜVENİLİR ve RAFİNE bir seyahat rehberine duyulan ihtiyacı bir kez daha fark edip düştük yollara. Çanakkale’den başlayıp Antalya’ya uzanan hatta onlarca yere gittik, onlarca oteli gördük. Deneyimleri izlenimlerle harmanladık, yeni normalde aldıkları önlemleri inceledik. Tarihten ve bugünden bilgiler ekleyerek genişlettik.
34 yıllık profesyonel rehber ve seyahat yazarı olarak, nereleri neden sevdiğimi ve neden önerdiğimi yazdım. Her biri alanında fark yaratan işler yapan 9 kişilik bir ekibin de desteğini alınca, ayrıcalıklı bir değerlendirme çıktı ortaya.
Birçok yer önerisi ve kendinize o yerleri sevme nedenleri verebileceğiniz sayısız detay sığdı bu kitaba. Binlerce km yol yapıldı, onlarca insanla tanışıldı… Ve hepsinden süzülenler, birbirinden güzel fotoğraflar eşliğinde sizi Ege ile Akdeniz’de bir yolculuğa çıkarmak için harmanlandı. Bu sadece bir rehber değil, keyifle okunan sizi farklı alanlarda da zenginleştirecek bir yaz kitabı.
Okuyun, fark edin, yeni keşifler için yollara düşün. Çünkü “Gezmek yaşamaktır!”"
"Galaksinin Batı Sarmal Kolu’nun bir ucunda, haritası bile çıkarılmamış ücra bir köşesinde, gözlerden uzak, küçük ve sarı bir güneş vardır. Bu güneşin yörüngesinde, tamamıyla önemsiz ve mavi-yeşil renkli, küçük bir gezegen döner. Gezegenin maymun soyundan gelen canlıları öyle ilkeldir ki dijital kol saatinin hâlâ çok etkileyici bir buluş olduğunu düşünürler. Bu gezegenin şöyle bir sorunu vardı: Üzerinde yaşayan halkın büyük bölümü çoğu zaman mutsuzdu.
Bu sorun için pek çok çözüm önerilmişti, ama bunların çoğu genellikle yeşil renkli küçük kâğıt parçalarının hareketleriyle ilgiliydi. Bu da tuhaftı, çünkü aslında mutsuz olanlar yeşil renkli küçük kâğıt parçaları değildi. Bu nedenle sorun varlığını sürdürdü; halkın çoğunun durumu kötüydü ve onların büyük bölümüyse sefildi, dijital kol saatleri olanlar bile. Her şeyden önce, ağaçlardan inmekle büyük bir hata ettiklerini düşünenlerin sayısı gün geçtikçe artıyordu. Yaklaşık iki bin yıl sonra, bir perşembe günü korkunç, aptal bir felaket meydana geldi. İşte bu kitap o felaketin doğurduğu bazı sonuçların öyküsüdür. 
Üstelik unutulmaması gereken şu ki: Dizinin daha ilk kitabındasınız ve yine bir perşembe yaklaşıyor, hafta sonuna az kaldı."
"Parislilerin de caddeleri çamursuz, gökyüzünü bulutsuz gördükleri güzel günler olur. İşte, 1813 nisanı başlarında bir pazar sabahı, o günün böyle güzel günlerden biri olacağını haber veriyordu.
 
Öğle üzeriydi. Oldukça oynak iki at koşulu, iki tekerlikli gösterişli bir araba, Castiglione Caddesi'nden gelip Rivoli Caddesi'ne döndü. Feulliants Seddi'nin ortasında yeni açılan parmaklıklı kapının önünde dizili arabaların arkasında durdu. Bu hafif arabayı, görünüşü kaygılı, hastalıklı bir adam sürüyordu. Adamın kırlaşmaya başlamış saçları kafasını yarım yamalak örtüyor, onu erken yaşlanmış gösteriyordu.
(Kitabın İçinden) .
 
BALZAC
Balzac'ın romanlarındaki gerçeklik, yaşamındaki olaylardan kaynağını alır.
Para hırsı, ünlü olma isteği, evlat sevgisi, özlem, aşk, ekmek kavgası...
Her zaman borç içerisinde olması, borçlarını ödeyebilmek için devamlı yazmak zorunda kalması, eserlerinin sayısını
yükseltirken edebî yanını da zenginleştirmistir."
"Parislilerin de caddeleri çamursuz, gökyüzünü bulutsuz gördükleri güzel günler olur. İşte, 1813 nisanı başlarında bir pazar sabahı, o günün böyle güzel günlerden biri olacağını haber veriyordu.
 
Öğle üzeriydi. Oldukça oynak iki at koşulu, iki tekerlikli gösterişli bir araba, Castiglione Caddesi'nden gelip Rivoli Caddesi'ne döndü. Feulliants Seddi'nin ortasında yeni açılan parmaklıklı kapının önünde dizili arabaların arkasında durdu. Bu hafif arabayı, görünüşü kaygılı, hastalıklı bir adam sürüyordu. Adamın kırlaşmaya başlamış saçları kafasını yarım yamalak örtüyor, onu erken yaşlanmış gösteriyordu.
(Kitabın İçinden) .
 
BALZAC
Balzac'ın romanlarındaki gerçeklik, yaşamındaki olaylardan kaynağını alır.
Para hırsı, ünlü olma isteği, evlat sevgisi, özlem, aşk, ekmek kavgası...
Her zaman borç içerisinde olması, borçlarını ödeyebilmek için devamlı yazmak zorunda kalması, eserlerinin sayısını
yükseltirken edebî yanını da zenginleştirmistir."
"Oyun teorisi uzun zamandır sosyal bilimcilerin ve meraklıların ilgisini çekiyor. Kimileri tarafından, gün geçtikçe karmaşıklaşan insan dünyasını anlamanın anahtarı ve sosyal bilimlerin kutsal kâsesi sayılırken, başkaları onu dünyayı zorla matematiğe sığdırmanın gösterişli bir yolu olarak görüyor. Rekabeti, çatışmayı, işbirliğini anlamak ve bu anlayışı kendi avantajına dönüştürmek herkese cazip geliyor ama oyun teorisinin ufak bir “kusuru” var: Ardında yatan mantık ve matematiği anlamak zaman zaman güç olabiliyor ve bu durum onu bir gizem perdesinin ardında, uzman olmayanlardan uzak tutuyor.

Ig Nobel Ödülü sahibi fizikçi ve yazar Len Fisher’a göreyse bu böyle olmak zorunda değil çünkü hayat oyun teorisinin ta kendisi! Kardeşlerin bir keki aralarında paylaşmalarından, ev işlerinin bölüşülmesine, çiftlerin birbirini “idare etmesinden”, kaldırımda yol verme kavgasına, savaş çıkarmaktan barış antlaşmaları imzalamaya kadar neredeyse her yerde yalın ve büyüleyici bir mantık işbaşında ve bu mantığı öğrenmek aslında çok kolay. Bu kitap oyun teorisinin ne olduğunu, temel kavramlarını, amacını ve onu hayatımızı iyileştirmek için nasıl kullanabileceğimizi, Fisher’ın kendi hayatından da bazen gülünç, bazen şaşırtıcı örneklerle sade, mizahi ve eğlenceli bir dille anlatıyor. Bilimsel bir bakışla hayatınızın dizginlerini elinize almanıza izin verecek ipuçları sunuyor."
Kasırganın evini uçurması ile Kansas’ın uçsuz bucaksız çayırlarından Oz Diyarı’na savrulan Dorothy adındaki küçük kız, çok sevdiği köpeği Toto ile kendini macera dolu bir yolculuğun içinde bulur. Dorothy, evine dönebilmek için Oz Büyücüsü’nü bulmak zorundadır. Bu yolculukta küçük kıza, gerçek bir beyin arayan Korkuluk, sevmek için bir kalbi olsun isteyen Teneke Adam ve cesur olmayı dileyen Aslan eşlik eder.
Eser, büyük şiirini, dünya edebiyatına "Çile" ile armağan eden Büyük Türk şairinin 1947 yılından başlayarak birçok gazete ve dergide "Ozan" veya "Ozanbaşı" gibi çeşitli isimlerle yayınlanmış satirik mahiyetteki günlük şaka ve fantezileriyle nazım formu içinde anlık tespit ve öfkelerini noktalayan bazı manzumelerinden ibaret olup, "b.d. Yayınları" tarafından derlenmiştir.
"Hangi eğitim sistemi içinde olursa olsun, teknoloji ne kadar gelişirse gelişsin, öğretmenin öğrenciyle göz göze geldiği bir an vardır. Bu kitap, öğretmenin öğrenciyle
göz göze geldiği o anın gücünü anlatmaktadır.

O anda öğretmen, öğrencinin gönül kapısından girerek zihnine ulaşır. Ve işte o an eğitim başlar. Öğretmenin gücü binlerce yaşam inşa eder…

Deneyimli bir eğitimci dostumun dediği gibi, “Sadece eğitimin değil, ülkenin lokomotifi öğretmendir. Gücünün sınırı tahminlerin çok ötesindedir.”

Öğretmenim Bir Bakar Mısın? öğretmenin kuşaklar boyu devam eden gücüne tanıklık yapmak için yazıldı.


“Öğrencilik hayatım boyunca onlarca öğretmenin ışığından faydalandım, ancak bahsettiğim öğretmenim bir başkaydı. Hani gökte de milyonlarca yıldız vardır, ama birinin ışığı diğerlerinden fazladır ve size kutup yıldızı olur. İşte bu mektubun konusu olan öğretmenim de benim için öyledir.”
 
“Şimdi ben de öğrencilerime bunu öğretiyorum. Öğretmenimle de iletişimimi sürdürüyor ve onun desteğini her zaman hissediyorum. Çünkü sevginin bulaşıcı bir yönü vardır ve sevgi sonsuzluğa sahip bir güçtür.”
 
“Hayatımda o önemli günü hiç unutamam. Öğretmenimin benim için verdiği mücadeleyi görmeseydim belki de okumanın benim için bu kadar önemli ve kutsal olduğunu anlamayacaktım. O benim hayata bakış açımı değiştirdi, bana mücadele için güç verdi, ondan aldığım güçle devam ettim.”"

"Hangi eğitim sistemi içinde olursa olsun, teknoloji ne kadar gelişirse gelişsin, öğretmenin öğrenciyle göz göze geldiği bir an vardır. Bu kitap, öğretmenin öğrenciyle
göz göze geldiği o anın gücünü anlatmaktadır.

O anda öğretmen, öğrencinin gönül kapısından girerek zihnine ulaşır. Ve işte o an eğitim başlar. Öğretmenin gücü binlerce yaşam inşa eder…

Deneyimli bir eğitimci dostumun dediği gibi, “Sadece eğitimin değil, ülkenin lokomotifi öğretmendir. Gücünün sınırı tahminlerin çok ötesindedir.”

Öğretmenim Bir Bakar Mısın? öğretmenin kuşaklar boyu devam eden gücüne tanıklık yapmak için yazıldı.


“Öğrencilik hayatım boyunca onlarca öğretmenin ışığından faydalandım, ancak bahsettiğim öğretmenim bir başkaydı. Hani gökte de milyonlarca yıldız vardır, ama birinin ışığı diğerlerinden fazladır ve size kutup yıldızı olur. İşte bu mektubun konusu olan öğretmenim de benim için öyledir.”
 
“Şimdi ben de öğrencilerime bunu öğretiyorum. Öğretmenimle de iletişimimi sürdürüyor ve onun desteğini her zaman hissediyorum. Çünkü sevginin bulaşıcı bir yönü vardır ve sevgi sonsuzluğa sahip bir güçtür.”
 
“Hayatımda o önemli günü hiç unutamam. Öğretmenimin benim için verdiği mücadeleyi görmeseydim belki de okumanın benim için bu kadar önemli ve kutsal olduğunu anlamayacaktım. O benim hayata bakış açımı değiştirdi, bana mücadele için güç verdi, ondan aldığım güçle devam ettim.”"

"“Biz seçmeniz, müşteriyiz, son kullanıcıyız, hedef kitleyiz... Ölü canlar biziz aslında.”
— İsmail Güzelsoy
 
Ölüp gitmş bir serf neye mi yarar? Çiçikov’a göre çok şeye! Uyanık Çiçikov, ölü serfleri alıp sattıkça her şeyin alınıp satılabildiği yeni düzenin resmi biraz daha net çıkıyor ortaya. Ölü serflere can katan Çiçikov okuru hüznün ve kahkahanın birleştiği yerde öylece bırakıveriyor."
"‘‘Oğlana ‘Ölü Reşat’ lakabının takılması, büyük Kesmeşeker’in loğusanın göğsüne tükürürken sarf ettiği cümleden midir, ahalinin kendi marifeti midir bilinmez; ancak lakap, genişleyen ailenin kulağına kadar gittiyse de, ‘Ölü Reşat’, hikâyesi bilinmeyen bir bahtsız oğlan şeklinde yer etmiş, bu hadiseden sonra sadece ‘Adnan’ diye çağrılan oğlanın zihninde.’’
 
Dünyaya gelirken başka bir bebeğin sırasını çalan Adnan’ın olağanüstü hikâyesi bu anlatılan... Sırası çalınan Reşat, iki dünya arasında sıkışıp kalır. O artık ne ruh ne de insan sınıfına girer. Tez vakitte intikam almaktır bütün muradı. Peki Adnan kendisini bekleyen bu makûs talihten kaçabilecek midir?
 
Aslı Tohumcu, Ölü Reşat’ta, Bursa’nın Kiremitçi Mahallesi’nde yaşanan akıllara durgunluk veren bir hadiseyi, bir adamın büyüme hikâyesine dönüştürüyor. 1940’lı yılların belirsiz atmosferinden, günümüze dek uzanırken okuru şaşırtıcı bir sona hazırlıyor."


Bu kitap gariptir, yazan biçare gariptir, yazılan gariptir, okuyan garip, Gaybdan zamansız sözlerin resmini çizmek, bu meselenin nihayetidir. ‘’Sevgili’’, İslam gariptir, dedikten sonra gariplik artık gariptir. Yaratılmamışı, yaratılmışla bilmek, Dünyada olmayanı dünyadakiyle anlatmak, Bu dünyada olmayan, Rengi, kokuyu, tadı idrak meselenin merkezidir. Er kişi işi odur ki; Bu mesele için, Ne kadar ayna varsa o kadar yansıma vardır, der ve susar! Aynanın ‘‘yakin’’ olması ‘’aynaya sürülen sır kadardır’’, der ve susar! Aynam ne kadarsa yansımam o kadar, der ve susar! Aynadaki tedbir perdesini yırtıp, ‘’rıza’’ ile aynayı boyamaktır, der ve susar! Aynalardaki yansımalar ne kadar çoksa da seyredilen tektir, der ve susar! Ayna balçıktan yoğrulmuştur, der ve susar! Ayna tüm mahlûkatın önünde secde ettiğidir, der ve susar! Aynanın en ‘‘sır’’, en ‘’ilk’’, en ’’son’’ olanı Ahmet’tir, der ve susar! Mesele ‘’kör’’ olanın ayna yapması, ‘’Ölüler pazarında’’, ‘’dirilere’’ satmasıdır, Mesele pazarda -bir garip kişinin- ‘’Derdin ‘’, ‘‘pahası’’ aşktır diye yaygara yapmasıdır. Pazarına da, alanına da, satanına da, pahasına da; Amenna ve Saddakna
"“Doku”nun yazarı Burcu Seçmeer’den yeni öyküler...
 
Bu kitabın yaratıcısı Parlak Yazarlar Kafesi’nde kahvesini DNA’lı içer. Aynı anda yan masada sevgilisine mektup yazan kadının elinin hamurundan bir parça alıp Paulo Coelho böreği de yapabilir. Düş gücüyle bir çulluk sürüsünün kaderini değiştirebilir. Bir incir ağacı ile bir gökkuzgununu Datça’daki eski bir değirmende buluşturduğu gibi, isterse Ege ile Akdeniz’i yanak yanağa getirebilir. Bir sihirbazdan söz ettiğimi sanabilirsiniz. Eh, Burcu Seçmeer biraz öyledir. Ahtapotları pusula olarak kullanan bir yazardır o. Öykülerinde tren düdükleri bile yüksek topukludur. Onları tamamlarken yazdığı harfler marangoz olarak işe aldığı bir siyah karınca sürüsü tarafından zımparalanmış gibidir.
Burcu Seçmeer biraz ateş, biraz çağlayan, biraz sis ve epey Alice’tir. Sınır tanımayan düşleri bu dünyaya sığmaz, gökadalar arasında gidip gelir. Bu kitabı okuyanlar da bu yüzden, “Biz bir kitaba binip uçtuk!” diyebilirler. “Çılgınca güzel bir gökyüzü tanığımızdır!”
-"
"“Hans öğretmenimiz ders esnasında yere yığıldı kaldı. Ne oldu, nasıl oldu bilmiyoruz. Hareketsiz kalmasından dolayı daha çok korktuk. Ölmemiştir, bir şey olmamıştır değil mi öğretmenim?” dedi.

Babanın: “Beni asıl yıkan meseleyi bir türlü kabullenemiyorum. Hiç ummadığım bir kişi yüzünden başına bunların gelmiş olmasını içime sindiremiyorum. Bu kahır beni ne kadar yaşatır bilemem!” diye sızlanışı hala kulaklarımda.

Önce beni tanımakta zorlandı. Ne de olsa büyükmüş gelişmiştim. Kendimi tanıttım. “Gel yeğenim. Otur yanıma.” dedi ancak sesi o bildiğim, kulaklarımdan hiç çıkmayan babacan ses değildi. İstedim ki “ Lafilazım…” diye söze başlasın tatlı ve insanın gönlünü okşayan anlatımyla şehir yaşantısından bahsetsin…"
"“Bundan sonra insanlara ve bizim topluma yeni ve daha kalıcı bir şey lazım olacak. O lazım olacak şeyin adını kim doğru koyar, zamanın ruhunu kim doğru okur ve Kaderullah’ın yardımını alırsa, o üretir buradan çıkacak olan medeniyet tasavvurunu. Zamanın ruhunu kim okursa gelecek de onundur. Bir Müslüman olarak hayata bakıyorsam, bir Osmanlı Müslüman’ı, bir Türk Müslüman’ı olarak hayata bakıyorsam niye olmayacak diyeyim? Pekâlâ olur derim.”

Sadettin Ökten, Müslümanlığın umdeleriyle mühendisliği bir arada yaşamak ve öğretmek gibi bir imtihanın içine doğmuş. Din ise onun için bir kimlik meselesi değil, hayatın bizzat kendisi. Parayla imanın aynı yerde buluşabileceğini ama Türkiyeli dindarların bunu yapamadığını düşünüyor, İslam dünyasının ruhi fukaralığından söz ediyor.
Osmanlı onun gözünde kadim medeniyetimizin son yorumu, fakat Osmanlı’ya bakamıyoruz!

Sadettin Ökten’in babası, kızının başını örtüp örtmemesine karışmayan, Demokrat Partili, İmam Hatip Liselerinin kurucusu, Cerrahi Tekkesi mensubu. Kendisi, Rönesansın da, sanayi devriminin de, aydınlanmanın da “Ol!” emriyle gerçekleştiğine inanan Osmanlı bakiyesi bir inşaat mühendisi. Osmanlı’nın kadim medeniyetimizin son halkası olduğunu ve Osmanlı’yı anlamadan bir şey üretmenin mümkün olmadığını söylüyor.

Sadettin Ökten, modern zamanların içini boşalttığı pek çok kavramı çocukluğundan itibaren hayatın içinde bulmuş olan ‘zamansız’ bir Müslüman aydını. Türkiye’de Müslümanlar para kazanmaya başladığında dinin de ‘hal’ olmaktan çıktığını, yapılan bir uygulamaya dönüştüğünü belirtiyor.

Örselenmiş Osmanlı’dan Medeniyet Umuduna, 1800’lü yıllardan 2000’lere uzanan, siyasi ve sosyal pek çok dönemi, pek çok İstanbul’u, farklı ahlak, sosyal yaşantı, eğitim anlayışlarını aktaran, dinin hayattaki farklı karşılıklarına değinen bir kitap. Muhafazakârlık, varlık, zaman, imtihan, dua, mit, faşizm, tasavvuf, haz gibi kavramların içini güçlü bir kalple ve aydın bir zihinle dolduran güçlü bir nehir söyleşisi.

İşte zamanı kutsayan, ‘vaktin babası’ olma iddiasındaki bir mutasavvıfın gözünden modernizm ve kapitalizm analizi… Aydınlanma’dan İslam toplumlarına, Osmanlı’dan Cumhuriyet dönemine ve günümüz Türkiyeli Müslüman’ına uzanan eleştirel bir bakış."
"Başı dara düşener, yarattıları düş dünyasında bulurlar yollarını. Ayakta kalabilmek için sığındıkları bu dünya bir yandan onları yaşatırken, bir yandan da hikayelerini örer. Dağın Öte Yüzü üçlüsü darda kalanların yarattıkları düş dünyasının büyük ve görkemli hikayesidir.

Üçlünün ikici kitabı Yer Demir Gök Bakır bütün mümkünlerini yitirmiş köylülerin kendi yarattıklarını ermişin işaret ettiklerine bakarak hayatta kalmalarını anlatır. Roman kendi mitini yaratmanın tanığı, düş dünyasının gücünün kanıtıdır.

Fransız Eleştirmenler Derneği'nce ""Yılın en güzel romanı"" seçildi."

"Milli Eğitim Bakanlığı'nın ilköğretim öğrencileri için seçtiği 100 Temel Eser arasında yer alan ""Ötleğen Kuşu""nda usta yazar Halil Kocagöz, Ege çevresinin eşsiz kıyılarını, dağlarını, ormanlarını büyük bir ustalıkla tasvir ediyor.
 
Şiirlerle bezenmiş tabiat tasvirlerinin yanı sıra yöreye özgü oyunlar, gelenekler görenekler, okuyuculara farklı bir dünyanın kapılarını aralıyor."
Akif'in büyük hayallerle yazıldığı okul nihayet bugün açılacaktı. Sevincinden ne yapacağını bilemez bir haldeydi. Her sabah olduğu gibi kardeşi ve Akif anne ve babalarının hazırladığı kahvaltıyı yaptıktan sonra okullarına gitmek için yola çıktılar. Baba ve annelerinin dualarıyla uğurlanan iki kardeş sokak başında ayrıldılar. Akif kendi okuluna gitmek için hızlı hızlı yürüdü. Okula ilk gün erkenden gitmek istiyordu. Akif okulun kapısına varınca çok heyecanlandı. Sanki ilk defa okula geliyor gibi dizleri titremeye başladı. Kalbi küt küt atıyordu. "Bismillah" deyip okulun kapısından içeri girdi.
"“Bu kitap benimdir hiçbir korku içermez. İçindeki bilgiler kan gözyaşı ve terle elde edilmiştir.
Büyü benim tutkum ruhum benim rehberim Tanrıça kitabı kutsal ışıkla kutsadı.
Sadece onun çocukları onu doğru okuyabilir Sadece onlar gerçeği görebilir.
Bu benim dileğim dileğimin olmasını sağla.”
(Gölgeler Kitabı’ndan)
 
İlkçağlardan bu güne kadar varlığını bir şekilde sürdüren Paganlar ve Paganizm hakkında her ne kadar bir çok kitap ve bilgi olsa da, ayrıntılı bir şekilde yeterli bir çalışma yapılamamıştır. Yapılamamasının nedeni Paganların faaliyetlerini genellikle gizli bir şekilde sürdürmesi ve bu nedenle dikkatlerden kaçması olarak görülebilir.
Günümüzde hala geçerliliğini koruyan sihir, büyü ve cadılık gibi bir çok hurafenin, temeli Pagan inancına dayanır.
Elinizdeki bu kitap Pagan inancını tüm yönleriyle inceleyip, nasıl bir virüs gibi beynimize yerleştirilmeye çalışıldığını ortaya çıkarmak ve tehlikeye dikkat çekmek amacıyla yazılmıştır."
"Kulağıma durmadan yürü diye fısıldayan, gittikçe uğultuya dönüşen, menşei belirsiz bir ses çalınıyordu. Gökyüzü pusunu üzerime kusuyor, beni yutmaya yelteniyordu. Boyun eğmek, geri dönmek yoktu. Yolu bir çaprazına, bir dikine dilimledim. Sonunda bitap düşüp bir merdivenin başında durdum. Çöksem olduğum yerde uyuyacak, soğuğun ikide bir dürten dikenli ellerinde yığılıp kalacaktım. Artık bir evim yoktu ama bir okulum vardı. Ailemi yeni arkadaşlarımdan kuracak, atanmışlarla değil, seçilmişlerle mutlu mesut yaşayacaktım.

Böreğe pudra şekeri ister misin? Ertürk Yöndem, Lenin’i döver mi? Kim otlu peynir kokuyor? “Bekâret esaret”, yarım yarım hatıralar, öğrenciler, gazeteciler... Kim dans eder ki komparsitayla? Şehrin yokuşları, çıkmaz sokakları... Yalnız mısın sen oralarda? Genç bir kadın evden kaçıyor, kalın fitilli kadifesi kirden üzerine yapışmış, kaşı-bıyığı gür Pala Hayriye bu... Figen Şakacı, doksanlı yıllarda üniversiteye başlayan Hayriye’nin kırklı yaşlara kadar yaşadıklarını anlatıyor.

Pala Hayriye, neşeli, meydan okuyan, direnen bir kadının hikâyesi... Figen Şakacı, Bitirgen’le başladığı büyüme hikâyesine Pala Hayriye’yle devam ediyor."
Balkanlar’ın büyük yazarı Panait İstrati, bu önemli yapıtıyla okuyucuları, o zamanlar Osmanlı Devleti sınırları içinde bulunan Doğu Akdeniz ülkelerinin masalsı dünyasına götürüyor. Yoksul ama cesur Adrien Zograffi’nin en büyük hayali, Romanya’dan ayrılıp Akdeniz’de refah içinde yaşamaktır. Bu uğurda İskenderiye’ye doğru çıktığı yolculuk sırasında tanıştığı Musa isimli adam ise tüm planlarını değiştirmesine neden olacaktır. Birlikte, Kahire’den Beyrut’a  pek çok yer görecek, türlü maceralara atılacaklardır.
"Öykü ile şiirin birlikte uyuduğu bir kitap Panayırda!
 
Bu kitapta birbirine uymaz görünen tüm parçalar birleşiyor. Afrika’nın Tanrı Dağı’na tapan kabilesinden, Viktorya Dönemi İngilteresinde yaşayan bir uşağa; Balkan şarkıları yükselen köhne bir tavernadan, Anadolu’nun çay kokulu evlerine; Kuzey Avrupa’nın sık ormanlarından, Halep’in bakır cezvelerinde Türk kahvesi fokurdayan meydanına. Yüzyıllar öncesinden bugüne, bugünden yıllar sonrasına… Aysu Arslantürk, Batı’nın varoluşsal sancılarına, ümitsiz serzenişlerine sırtını dönüyor. Gerçek bir cevap arayışı ile yedi öyküde zihni zorlayan bir dünya gezintisine çıkarıyor okuru ve her öyküyü takip eden yedi şiirle, tasavvufu yeniden yorumlayarak coğrafyamıza bırakıyor.
 
Arslantürk, günümüzün sıkıntılı edebiyatından biraz olsun uzaklaşıp kadim sorgulamalar içeren Doğu kültürünün çok bilimli, çok kültürlü yapısına yaslıyor metnini. Biçimsel olarak yedi basamaklı düz bir çizgide ilerleyen kitabın sunduğu akıl oyunları sema etmenin yahut bir incirin yapısının içerdiği çokluğu önemsiyor. alt metinleri bağlamında zengin ve kat kat açılabilen bir öykü kitabı… Yazarın okurla da bir derdi var; okuyucunun kendini bırakmasını istiyor, tarlalarla gök yer değiştirinceye kadar hem de. ayırdığımız her şeyi birleştirmemiz için bir davet. Batı kültürü ve davranışına hâkimiyetini belli eden ve yüzünü Doğu’ya dönen metinlerde, bir ödünç alma değil yazarın yaptığı, tuttuğu kavrama, elinin izi çıkıyor.
 
Yazar ve okuru arasında muhteşem bir boşluk var; bir uyanış, bir aydınlanma, bir birlik daveti ile sunulan eserlerde okur, serbest! Düşünme alanı geniş ve katmanlı. öyküsü biterken kulağınızda üç el silah sesi ile kalıyorsunuz, karakterlerden kimi yaşatmak istediğiniz size bırakılıyor.
 
Kitabı bir panayıra çeviren, aslında eserlerdeki örtülü göndermeler. Tüccarların selamlaştığı nin Sokrates olduğunu, dizesini okurken Anadolu’da siyah ipliğin hüznü temsil ettiğini, ’yı okurken Kraliçe Viktorya dönemine hakim olmanın öyküyü ters yüz edebileceğini, dizesindeki ‘berim’ sözcüğünün ODTÜ’lü bir hocanın bilişim alanında ‘computing’e alternatif olarak Türkçe’ye kazandırmaya çalıştığı bir sözcük olduğunu, ’nda tanrıların mabedi ile karşılaşmak için bu yüksek dağa tırmanan bir Afrikalının yaşadıklarının aslında dağcıların yüksek irtifada yaşadıklarına ne kadar paralel olduğunu fark etmek, yeni nesil edebiyatçılara bakış açısını değiştiriyor."
Elinizdeki kitap Türk şiirinin önde gelen adlarından Cemal Süreya’nın aralıklarla elli üç sayı yayımladığı dergisi Papirüs’teki başyazılarını bir araya getiriyor. Kavrayıcı bir zekâ ve geniş bir kültürün sanat ve ede­biyattan düşünce ve siyasete uzanan geniş bir alandaki değerlendirmeleri. “Türk edebiyatını, özellikle de şiirimizi çok iyi biliyordu Cemal Süreya. Papirüs’ün başyazıları buna tanıktır. Bu yazılarda şair Cemal Süreya’yı düşünce adamı kimliğiyle görürüz. Araştıran, soran, değerlendiren, hesaplaşan bir Cemal Süreya’dır bu. Ve hiçbir zaman yetinmeyen.” Atilla Özkırımlı “Türk edebiyatına çeşitli açılardan bakan, o açılardan gör­düklerini değerlendiren, sorunlara bir düşünür, bir deneme­ci, bir şair olarak yaklaşan ve çözüm arayan, çözüm getiren önemli yazılardır Cemal Süreya’nın yazıları.” Muzaffer Buyrukçu
"599 yıllık Osmanlı İmparatorluğu siyasi, toplumsal, askerî gibi pek çok alanda derin krizleri atlatmıştır. Krizlere her dönemde pragmatik çözümler bulmayı başaran imparatorluk, para krizi için de yüzyıllar içinde farklı çözümler üretmiştir. Her krizin farklı dönüştürücü etkileri olsa da 16. yüzyıl itibaren hem krizler hem çözümler ayrı bir dönemi işaret eder.
Mehmet Kuru, 16 ve 17. yüzyıllarda yaşanan para krizlerinde hem devlet yöneticilerinin hem de halkın çözümlerini irdeleyerek Osmanlı’yı anlamanın yeni anahtarlarını sunuyor."
"Bu romanı 1830’daki aslından hiçbir şey değişmeksizin yayımlıyorum. Bunun iki sakıncası olabilir. Birincisi, okuyucu bakımından: Kişiler İtalyan olduklarındanokuyucu daha az ilgileneceklerdir belki. Bu ülkenin insanları Fransızlar’ dan oldukça farklıdır. İtalyanlar içtendir, iyi insanlardır, çekingen değillerdir, akıllarından geçeni söyleyiverirler. Zaman zaman gurura kapılsalar da bu, tutku haline gelir, ""benlik"" adını alır. Sonra, yoksulluk gülünç bir durum değildir onlar için.
İkinci sakınca ise, yazarı ilgilendirmektedir. Açık söyleyeyim, öykünün kahramanlarının yaradılışlarının sertliklerini, tutarsızlıklarının olduğu gibi bırakmayı göze aldım. Buna karşılık çekinmeden söylüyorum, yaptıklarının çoğuna da ahlak bakımından ayıpladım. Parayı her şeyden çok seven, kin ya da sevgi uğruna hiç günah işlemeyen Fransızlar’ ın yaradılışlarındaki yüksek ahlakı, sevimlilikleri onlara vermek neye yarar? Bu romandaki İtalyanlar, bunun tersidirler. Zaten ban öyle geliyor ki, insan ne zaman güneyden kuzeye iki y6üz fersah yol gitse, yeni bir manzara gibi yeni bir roman da çıkar ortaya. Papazın sevimli yeğeni, düşes Sanseverina’yı tanımış, çok da sevmişti. Benden de onun başından geçen ayıplanmaya değer olayları hiç değiştirmeden yazmamı rica etti. Ben de bu ricalara uydum."
"PARMAKSIZ SALİH:
(4 Perde)Eserde, ""en canhıraş sebepleri ve neticeleriyle doktor ve ilacı olmayan hastalığı, 'kumarı' göstermek"" istediğini söyleyen Necip Fazıl, Parmaksız Salih ile ilgili olarak kendisine yöneltilen bir suale şu cevabı veriyor: ""Eserde ifadelendirmek istediğim tek dava, binbir tezad ve binbir zıt kader cereyanı içinde hakiki fışkırışını bulamamış ve hatta kötülük baskısı altında uyuşmuş bir ruhun, en büyük saike kavuşur kavuşmaz birden şahlanışı; ve tam 55 yıl bilmeden hasret çektiği ve daima istekli yaşadığı ulvî aksiyona şiddetle atılışıdır.""
Eser 1948-1949 kışında İstanbul şehir tiyatrosunda temsil edilmiştir.

(Yazıldığı tarih: 1948)"

"Eğlenceli anlarınızı unutulmaz kılabilirsiniz.
Geniş ürün yelpazesi ile King of Puzzle yapboz ürünlerini, duvarınızda yer alacak bir tabloya dönüştürebilirsiniz.
10 parçadan 10.000 parçaya kadar bol çeşitli yapbozlar, Türkiye'de ilk kez King of Puzzle markalı olarak üretilmektedir.
15 mm lazer kesim hassasiyeti sayesinde tüm parçalar birbirine mükemmel şekilde uyumludur.
Kutu ve İçeriği
• Dekoratif ahşap kutu
• 300 parça Ahşap Puzzle
Ürün Özellikleri
• 3mm Yüksek Mukavemetli Ahşap Malzeme
• 200 mikron Lazer Kesim
• Panoramik
• Bitmiş Puzzle Boyutu 49 x 15,7 cm
• Ahşap Kutu Boyutu 25 x 12 x 3cm
Kayıp Parça Desteği Yok
Seri İsmi: Şehirler ve Yapılar Serisi"

"… Biraz sonra uyanacak mahalle ve herkes beni görecek. Gün aydınlanınca gözlerini benden alamayacaklar. Beni seyredecekler. Kırk satırlık merakları dinecek inşallah. Ben de onları izleyeceğim keyifle. Gözlerindeki şaşkınlığı, tiksinmeyi, iğreti merhameti, acımayla harmanlanmış nefreti, ayıplayan bakışları görecek ve hepsine aymazlıkla bakıp utanmadan yüzlerine gülecek, arsızca etimi, merak ettikleri her yerimi, bütün fazlalıklarımı, deliklerimi, deliliklerimi bir bir göstereceğim bütün mahalleye.
Daha çok kadın dilinin hâkim olduğu, en temel meseleleri odağına alan bu öyküler; anne-evlat, kadın-erkek, buyuran-boyun eğdirilen ilişkilerine eğiliyor. Gelgelelim cinsiyetçilik, zorbalık, tahakküm, eşitsizlik, kader ve ölümlülük gibi temalar ışığında anlatılan bu çağımızın masalları ne göz boyuyor ne de rahatlatıyor. Aksine, kiminde gözlerini koyu karanlığa dikiyor, kiminde isyanı dillendiriyor, kiminde de tutkular çağıl çağıl akıyor.
Polat Özlüoğlu’nun şaşırtıcı bir üslup denemesine giriştiği , geceleyin dinlediğimiz masalları en katı gerçeklerin süzgecinden geçiriyor. Kıyıda köşede kalmışlara, görmezden gelinenlere, sesi kısılanlara ve kaba güce maruz kalanlara tercüman oluyor.
 
#erkekegemen #cinsiyetçilik #tahammülsüzlük #zorbalık #kader #erkekşiddeti #aileiçiçatışma #fanilik #kadın"
"Ömer Seyfettin, konusunu günlük olaylardan, hatı¬ralardan, tarih, masal ve efsanelerden alan etkileyici hikâyeler yazmıştır. Ömer Seyfettin okumaları, yetiş¬me çağındaki nesillere tarihsel perspektife sahip bir bi¬linç ve dil zevki kazandırır.

Perili Köşk’te merak unsuru kadar mizahi unsurlar da ustalıkla kullanılıyor. Hak ettiğinden fazlasını elde et¬mek için köşkünü dalavereyle kiraya veren düzenbaz bir ev sahibinin anlatıldığı hikâyede, bugün de çokça rastlanan hile ve aldatma gibi insanlık durumlarına dikkat çekiliyor."
"Çocuğunuz İngilizceyi kolayca öğrensin. İki Dilli Klasikler Serisi ile çocuklara İngilizce metinleri
anlama pratiği kazandırmak amacıyla hazırlanmıştır. Rengârenk ve ilgi çekici çizimlerle İngilizce ve
Türkçe anlatılan mükemmel öykülerle yeni bir dil öğrenirken önemli bir aşamaya adım atacaklar.
Öğrenme Rehberi
• Dil gelişimine yardımcı olur ve İngilizce pratik yapma imkânı sunar.
• Kelime dağarcığını zenginleştirir, konu bilgisini geliştirir.
• Çocuğun edebiyat dünyasına eğlenceli bir giriş yapmasını sağlar."
Hayatını en ince noktalarına kadar bilmemiz ve kendi hayatımıza tatbik etmemiz gereken yegâne insan, peygamberler peygamberi Hazret-i Muhammed Mustafa sallallâhü aleyhi ve sellemdir. O, âlemlere rahmet olarak gönderilmiştir. İşte sıcak bir aile ortamında merakla okunup dinlenecek bu siyer, Osmanlı'nın son devrindeki müstesna simalardan, büyük devlet adamı ve tarihçi Ahmed Cevdet Paşa'nın, "Kısas-ı Enbiyâ" isimli eserinin, Peygamber Efendimiz sallallâhü aleyhi ve sellemin hayatını anlatan kısmının sadeleştirilmiş hâlidir.
"HAZRETİ EBU BEKİR (r.a.)
Ebu Kuhafe oğlu, tarihte ilk halİfe
Peygamberin soyuyla birleşiyor Mürre’de
Fil olayından iki yılın sonrası doğdu
Allah’ın habibine, nebisine dost oldu.
Temiz ruhuna iman şimşek gibi inmişti
Abdülkabeydi adı Abdullahla değişti.
Hem ilk Müslümanlardan Rasulü doğrulayan
Hem sıranın başında yetişkin erkek olan.
Yemen taraflarına bir yolculuk yapmıştı
Dönüşündeyse onu müşrikler karşıladı.
Ebu Cehil dedi ki: “Muhammed Nebi oldu!
Reddetti dinimizi, iddiaya kalkıştı!”
Ebu Bekir koşarak gidiyordu Resul’e
Sordu “Doğru mu bunlar, neler olup bitiyor?”
Nebinin dudağında beliriyor tebessüm:
“Bunlar doğrudur tabi!” cevabını veriyor.
Ebu Bekir, bir insan sarrafı karşısında
O yüz, o ses, o bakış. O tavırlar, o eda!
Kulakları duyuyor en güzel cümleleri:
“Allah birdir ve ben de Nebi onun yolunda”
Sormuyor neden, niçin. Nasıl bilmez o gönül.
Onun önünde şimdi hakikati görmüş Gül.
Ne bir hüccet arıyor, ne senet ne de ispat.
Hepsinin de üstünde uçan ruhu bin kanat."
"Kocaman bir evrende küçücük bir dünyada yaşıyoruz. Bu küçük dünyamıza anlam katan en önemli kişi sence kim? Evet, doğru bildin, Peygamber Efendimiz Hazreti Muhammed (sallallahu aleyhi vesellem). 

O, dünyamızda sayılı günler kalmış ama bıraktığı etki ve güzellik yüzyıllardır devam ediyor. O'nun açtığı yolda ilerlemek istemez misin? Bu gizemli yolculukta O'nu (s.a.s.) takip etmek bizleri mutluluğa, huzura, güzel yerlere götürecek. 

HAYDİ, KAPAĞI AÇ VE DÜNYANIN SIRLARINI KEŞFET."
"İlkokula yeni başlayan bir öğrenci olsak harfleri öğrenmek, rakamları tanımak için öğretmene ihtiyaç duyarız. Sözgelimi bir elektronik cihaz aldığımızda nasıl kullanılacağını bilmediğiniz için bir bilene danışırız. Önemli bir tarihi geziye çıktığımızda bir rehber ararız.
Peygamberler tüm insanlara Cennete giden yolu göstermek için görevlendirilmiştir ve üstün kabiliyetlerle donatılmıştır.
Allah; onları ahlakı ve yaşantısı yönünden insanlara örnek olması için görevlendirmiştir. İnsanlar, onların anlattığı bu güzel kurallara her zaman ihtiyaç duymuştur. Geçmişte olduğu gibi günümüzde de onların anlattıkları biz insanlar için çok önemlidir. Bu sebeple onları daha yakından tanımalıyız.
Unutmayalım ki o seçkin insanları tanıyıp, onlar gibi yaşadıkça çok mutlu olacağız."
"“Kitabıma Hayat Bilgisi gibi iddialı bir isim koymak, elbette benim narsist olduğumu göstermemeli. Gelgelelim şimdi yapacağım açıklamanın narsist olmadığımı kanıtladığını da söyleyemeyeceğim. Yaşı sanırım kırkın üzerinde olanlar anımsayacaklardır, ilkokulda Hayat Bilgisi adında bir dersimiz vardı. Bu kadar güzel bir adı olan ders maalesef o kadar da güzel değildi. Karşıdan karşıya geçerken önce sola, sonra sağa, sonra tekrar sola bakmamızı, yerli malı kullanmamız gerektiğini, büyükleri saymamızı, küçükleriyse sevmemizi filan öğütlüyordu Hayat Bilgisi kitabı. Oysa neler neler öğrenebilirdik o derste. Elbette o derste öğrenemediğimiz şeyleri yazdığımı iddia edemeyeceğim. O kadar da iddialı olmayayım yani. Şimdiki aklımla bana öğretilse fena da olmazdı diye düşündüğüm kimi şeyleri aklım erdiğince kaleme aldım,” diyor Alper Hasanoğlu. Hayattan ve ilişkilerden umudunu hâlâ kesmediğini ve insanları olmasa da ‘bir hayvan türü olan the insan’ı hâlâ sevdiğini söylüyor. Hâlâ terapi yapıyor, hâlâ aşka, şiire, erdeme ve şaraba inanıyor. “Her şeye inat, işte hayat!” diyor. Artık 56 yaşında.
 
-Alper Hasanoğlu
İnsan
 
Bu kitabın kâğıt ve kartondan daha fazlası olmasını istiyoruz. Hatta içeriği ve niyeti gereği böyle olmasından kaçamayacağız da. Kitabımıza dinamik bir yaşam vermek için yazarımızla beraber belli projeler tasarladık. Projelerimizin ilkiyse kitaba -ve yazarımıza- mahsus bir web sitesi oluşturmaktı. Web sitemiz bir toplaşma, tartışma, akıl yürütme alanı olacak. Hayat Bilgisi’nin forum sayfasına tüm okuyucularımızı bekliyoruz. HATTA ERİŞİMİNİZİ KOLAYLAŞTIRMAK İÇİN KİTABIMIZIN ARKA KAPAĞININ ALT KISMINA TARATMANIZ ÜZERE QR KODUNU EKLEDİK. Web sitesine isterseniz kitaba fiziken eriştiğinizde QR kodu taratarak, isterseniz hemen şimdi ulaşabilirsiniz.
 
https//hayatbilgisiforumcom"
Geppetto adında bir marangozun, elindeki kütüğe bir çocuk şekli vermesiyle macera başlar. Ona Pinokyo adını verir. Pinokyo, zamanla yürümeyi öğrenir ve hatta okula bile gider. Fakat bir sorun vardır. Pinokyo her yalan söylediğinde burnu uzar. Başından pek çok olay geçer. Fakat onu tehlikelerden koruyan bir Peri ile tanışır. Mavi Peri, ona her zaman dürüst bir çocuk olması gerektiğini öğütler. Acaba Pinokyo uslu bir çocuk olacak mıdır?
"İskender’in Doğu’yu fethinin ortaya çıkardığı durum, daha yakın tarihte Amerika’nın keşfinden kaynaklanan durumla sık sık karşılaştırılır. Yani eskinin ekonomik kuruluşuna yeni bir dünya açıldığı söylenir. Bu kapsamlı ifade bir dereceye kadar yanıltıcıdır. Köklü bir uygarlık ve son derece gelişmiş bir ekonomik eylem dünyası olan Doğu’nun, en azından beşinci ve dördüncü yüzyıllar kadar erken bir tarihte Yunanistan tarafından iyi bilindiğini unutmamalıyız.

İskender aslında ne şimdiye kadar bilinmeyen bir dünyayı keşfetmişti, ne de sahipsiz toprakları Yunanlara açarak ya da umutsuz bir direnişe rağmen barbar sakinleri daha sonra yavaş yavaş yok edilecek bir ülkeyi işgal etmişti. İskender’in başarıları olağanüstüydü ancak Columbus ve ardıllarının başarılarından oldukça farklıydı. İskender, bir Yunan-Doğu imparatorluğu yarattı ve böylece yüzyıllardır Pers krallarının hayalini, yani medeni Akdeniz dünyasının tüm doğu kesimini tek bir yönetim altında birleştirmeyi başardı. Siyasal birlik İskender’in temel amacı olmamakla birlikte esas başarısıydı. Birleşmiş bu dünyanın hedefi yalnızca Makedonlar ve Yunanlar tarafından yönetilmek değildi. Fatihler, egemenliği Doğu’nun eski yöneticileri İranlılarla paylaşırken diğer yerli halklar da imparatorlukta uygun bir konuma sahip olacaklardı. Dolayısıyla Doğu’nun fethi, politik, sosyal ve ekonomik sonuçları bakımından Amerika’nın keşfinden oldukça farklıydı.
 
20. yüzyılın en büyük tarihçilerinden Michael Rostovtzeff’in; Hellenistik krallıkların güçlenmeleri, ekonomik ve sosyal durumları, uluslararası ticaret ve para sistemleri, toplumsal ve iktisadi politikaları gibi meselelere yoğunlaşan Hellenistik Dünyanın Sosyal ve Ekonomik Tarihi adlı eseri, Uzay Can Ardal’ın titiz çevirisiyle ilk defa Türkçede."
"Pir Sultan Abdal asırlardan beri Anadolu insanın gönlünde
tahtını hep korumuş, şiirleri dilden dile dolaşmış, türkü
olmuş dillerde çağlamış bir gönül insanı, erenlerden bir
büyük sultandır. Hayatı hakkında menkıbeler ve acı dolu
ölümü nice sohbetlere konu olmuştur. Tarihi kişiliği
araştırmacıların daima ilgisini çekmiştir. Çağımızın usta
kalemlerinden Sadık Yalsızuçanlar, Pir Sultan Abdal’ın
şiirlerini derlemiş, derlemekle yetinmeyip bazı şiirlerine de
şerh düşmüştür. Elinizde tuttuğunuz eser barındırdığı
şerhlerden dolayı ayrı bir öneme sahiptir ve kalıcılığını
koruyacaktır. Arifler sözü kısa tutmasıyla meşhurdur ve
söyledikleri kelamlarda nice hakikatler yatmakta, ehlinin
gelip de onları meydana çıkarmasını beklemektedir. Sadık
Yalsızuçanlar, Hazreti Şahın Avazı’nda Pir Sultan Abdal’ın
dilinden ve gönlünden dökülen şiirlerde saklı kalan hakikati
ortaya çıkarmış, kendi gönül aynasına yansıyan manayı siz
okuyucuların istifadesine sunmuştur.
“Abdallar dükkânın açmış
Ne istersen var içinde”"
"“Nâzım’ın, 1933’ten 1950’ye kadar, on yedi yıl boyunca, çeşitli cezaevlerinden kendisine yazdığı mektupları, Piraye bir tahta bavulda saklardı. Ceviz ağacından yapılmış, 41 x 26 x 14 cm boyutlarında küçük bir tahta bavul. Küçük olduğu için, belki “çanta” demek daha doğru. Bu ceviz çantayı ona Nâzım sanırım Çankırı Cezaevi’ndeyken yapmıştı.
(...)
Bu kitaptakiler, Nâzım’ın Piraye’ye yazdığı mektupların hepsi mi? Çantadakilerin hepsi...
Belki bir gün başka yerlerden de bir şeyler çıkar, bilemem.”
Memet Fuat"


Tarık Buğra’nın muhtelif yerlerde ve zamanlarda kaleme aldığı yazılarından ve kendisiyle yapılmış mülakatlardan derlenen bu kitabında yazarın hayat telakkisine ve edebî anlayışına dair ilginç ayrıntılar bulacaksınız. Her ne kadar kitabın adı “Politika Dışı” olsa da, kültür mevzularının olanca sıcaklığıyla siyasette yer bulduğu Türkiye’de aslında kelime tercihlerinin bile ne kadar siyasî olabildiğini, Tarık Buğra artık o klasikleşmiş üslûbuyla sarih bir şekilde gösteriyor. Dile, eğitime, kitaplara, sanata ve hayata dair samimi ve bir o kadar da ciddi değerlendirmeler bulacağınız “Politika Dışı”, üzerinde pek fazla durulmayan konuların aslında hayatın ne kadar merkezinde yer aldığını hatırlatması bakımından dikkatle okunmayı hak ediyor.
Eleanor H. Porter’ın ölümsüz eseri Pollyanna, olumsuzluğa, üzüntülere karşı “mutluluk zırhı” kuşanan herkesin kahramanı olmaya devam ediyor. Annesini seneler önce kaybeden ve bir yardım derneğinin desteğiyle hayatını sürdüren Pollyanna, her şeye rağmen güzel düşünmeyi başarıyordur. Bir gün babasını da kaybettiğini öğrenen Pollyanna artık son derece katı kurallara sahip bir eve, teyzesinin yanına taşınır. O günden sonra hayatın yeni yüzüyle tanışan neşe dolu Pollyanna, hızla çocukluğun dingin sularından yetişkinliğin dalgalı denizlerine karışacak fakat yine de mutlu olmayı başaracaktır.
"Osmanlı tarihi denince akla evvela fetihler, savaşlar, siyasî ve iktisadî gelişmeler geliyor. Oysa devletin batıdan doğuya kurduğu hâkimiyet sahası düşünülürse, günümüze kadar ulaşmış mekânların ve o mekânlara unutulmaz izler bırakmış pek çok ismin de anılması gerekiyor.
Tarih alanında özellikle yazdığı şehir kitaplarıyla bilinen, çalışmalarını mekan araştırmalarıyla, görsel malzemelerle zenginleştiren Önder Kaya, “Osmanlı Dünyası” ile tarihimizin unutulmaz mekânlarını ve ilginç karakterlerini bir araya getiriyor. Kronolojik olarak sıralanmış yazılar, Osmanlı kültür tarihinin önemli detaylarıyla son buluyor.
Söğüt’ten Kudüs’e, Edirne’den Bursa’ya kadar hem batıda hem doğuda görseller eşliğinde nefis bir yolculuk yaparken, tek başınıza değilsiniz. Size Merzifonlu Kara Mustafa, Şeytan İbrahim, Deli Hüsrev, Gedik Ahmet, Öküz Mehmet gibi Paşalar, Margaret Fehim Paşa, Zaro Ağa, Cinci Hüseyin Efendi gibi nevi şahsına münhasır isimler de eşlik edecek."
"Antoine De Saint-Exupéry’nin Küçük Prens’i, çağdaş dünya edebiyatının en çok okunan ve belki de en çok sevilen eseri. Sadece çocukların değil, çocukluğunu içinde korumayı başarmış yetişkinlerin de büyük keyif alarak okuduğu bu eser, yazıldığı günden bu yana hemen hemen bütün dünya dillerine çevrilerek adeta insanlığın ortak miraslarından birine dönüşmüş durumda.
 
“Ne esrarengiz bir olay. Evrende bir yerlerde, daha önce hiç görmediğimiz bir koyunun gülü yiyip yemediği, Küçük Prens’i çok seven bizler için ne kadar da önemli. Gökyüzüne bakın ve kendi kendinize şu soruyu sorun: ‘Koyun çiçeği yedi mi yemedi mi?’ Her şey nasıl da değişiyor göreceksiniz. Hiçbir yetişkin, bunun ne denli önemli olduğunu anlayamayacaktır!”"
حكى أنه في قديم الزمان وُلد طفل بمدينة لندن، كان يُدعى توم كانتي، لأسرة مُعدمة لا يسعها تحمل تكاليف تنشئته. وفي اليوم نفسه، وببقعة مختلفة من المدينة ذاتها، وُلد طفل آخر لأسرة ثرية طالما تاقت له. وكان هذا الطفل يُدعى إدوارد تيودور، ووالده هو ملك إنجلترا.
"Sosyal psikolojinin kurucularından, uluslararası üne sahip Prof. Dr. Çiğdem Kağıtçıbaşı, Benlik, Aile ve İnsan Gelişimi adlı kitabında yirmi yıllık çalışmalarını bir araya getiriyor.

Kağıtçıbaşı, insan psikolojisi ve sosyal gelişimi ele aldığı kitabında kültürün kişisel gelişime etkisini bağlamsal-gelişimsel-işlevsel bir yaklaşımla inceliyor. Kitap, kültürel ve kültürlerarası psikologlara psikolojiyi evrensel hale getirme ve kültüre daha az bağımlı kılma konusunda yol gösterirken, psikoloji ve sosyal bilimler öğrencileri için de benzersiz bir kaynak olma niteliğini taşıyor."
"Put Yapımevleri’nde, bir ihanetin, bir yıkımın, bir kıyımın içinde yer alan çağdaş insanın, kendi kendisiyle hesaplaşması anlatılır. İmajlara yüklenmiş bir giz içerisinde, insanları ezen bir düzen ve insanların kanları üzerine bina edilmiş put yapımevleri gündeme getirilir.
 
Bu evlerde, bütün güzelliklerin önünü kesen putlar üretilmektedir. Oyun boyunca, işçilerin hesaplaşmaları, doğruyu arama çabaları işlenir. Put Yapımevleri’nde su yerine kan kullanılmaktadır. Teknede Kan toplanır yıllardır. Çünkü putun yaşaması ve yalanın sürmesi için, başkaldıran, düşünen insanların ezilmesine ihtiyaç vardır. Kanla beslenmektedir yalanlar. Ama insanlar, tartışarak, düşünerek, arayarak bir gerçeğe (Tanrı’ya) ulaşmak istemektedirler / Doğu Yakası"
"(Beyoğlu'nda bir pansiyonun tavan arası odası... Tavan çatı şeklinde ve basık..Solda ancak iki büklüm şeklinde girilebilecek
bir kapı... Sağda mazgalvari biçimde dar ve küçük bir pencere ... Bir divan ,alçak yer masası ve her tarafa serpiştirilmiş
yer yastıkları...Duvarlarda modern resimler.)"
"Cahit Zarifoğlu’nun vefatından kısa bir süre önce el yazısıyla yazmış olduğu ve hiçbir yere göndermediği anlaşılan üç kısa oyununun adları Deve ile Uçuç Böceği, Cırcır Böceği ile Kaplumbağa, Vişne Reçelli Ekmek’tir. Zarifoğlu’nun radyo oyunları okunduğunda şiirinde kullandığı yansıtma yöntemini radyo oyunlarında da sürdürdüğü kolayca fark edilir.
Cahit Zarifoğlu’nun şiirinde, hikâye, roman, günlük ve çocuk kitapları anlatılarında yansıtma yönteminin bilinçli bir tercih olduğu burada da tekrar edilebilir: Cahit Zarifoğlu’nun toplam edebiyatı, metafizik bağlamda bir iç gövdede doğar ve dışa açılır; şiiri, hikâyesi, günlük-roman anlatısı ve radyofonik oyunları da yansıtma yöntemine dayanır.
Zarifoğlu, radyo oyununda gerekli olan dramatik dili, metinlere yalın biçimde yansıtır. Bu yönüyle, radyo oyunlarının dayandığı ‘konuş ki seni seyredeyim’ benzetmesine uygun metinlerdir radyo oyunları. Vişne Reçelli Ekmek ile beş bölümlük çocuk oyunu taslağı ve yetişkinler için tasarladığı Muzip Hancı ve Üç Çoban oyunu taslaklarının dışındaki bütün radyo oyunlarının kahramanları çoğunlukla hayvan tipleri ağırlıklıdır. Fantastik türde en gelişmiş radyo oyunu örneği ise Katıraslan’dır.
Cahit Zarifoğlu’nun radyo oyunlarında tipler çocuk kitaplarındaki kahramanlara benzer ve yaşları büyük çocuklar gibi bakarlar dünyaya.
Zarifoğlu’nun radyo oyunları zekice düzenlenmiş ve oyuna dinleyiciyi dahil eden sözel zekâ oyunlarıdır."
"Gerçeklik, insanların yüzyıllar boyu aradığı, merak ettiği, üzerine bilimsel çalışmalar yaptığı ve yahut büyüyle, sihirle ulaşmaya çalıştığı yegane bilinmezdir. Ancak gerçekler, bulunması için gösterilen onca çabaya rağmen, elde edildikten sonra kurtulmaya çalışılan büyük bir tehdit haline gelir.
 
Herkes yarını bilmek ister ancak kimse bildiği bir yarını yaşamak istemez. Ulaşılan her gerçek, hayatta kalmak üzerine verilen mücadeleyi ortadan kaldırır. Aslında herkes bilmediğinin peşindedir bu hayatta. Yani gerçeklerin! Bilinmeyen her şey gerçektir çünkü...
 
Bilmek, insana anlam yükleme görevi verir ve anlam yüklediğin şey mutlak gerçek olmaktan çıkar. O, artık yalnızca senin gerçekliğindir.
 
Yani sahtedir.
 
Bu kitap meditatif hayatı ile kendi gerçekliği arasında yolculuk yapan bir kadının hikayesi... Kim bilir, belki de bulmak için önce kaybolmak gerekir."
"“İnsanın dramı kişiseldir ama, kişiliğinden değil, toplumsallığından gelir.”
 
Gerçeğin peşinden Türkçenin bütün imkanlarıyla doludizgin giden Kemal Tahir, bu kez “romantik bir başkaldırının soylu şövalyeleri” olarak bir tür klişe haline getirilen “eşkıyaları” konu ediniyor.
 
Yerleşik kanılara meydan okuyan bir roman olarak Rahmet Yolları Kesti, eşkıyalığın acziyet ve ihtirasın birleşmesiyle ortaya çıkan kötücül yüzünü, hırsın cahillikle bilendiği bir kara düzenin içinde olanca gerçekliği ile ortaya koyuyor. Kemal Tahir, destan ve türkülere konu olan, son derece renkli eşkıyalık motiflerinin arkasına saklanan kaba ve kötürüm bir suçun anatomisini çıkararak toplumsal sorunları insan teklerinin dramları üzerinden okuyor."
"Özgürleşmenin yolu ille de insanlaşmadan mı geçiyor?

Çok yönlü Fransız sanatçı Mahi Grand'ın elinden çıkan Akademi İçin Bir Rapor, etkileyici çizimleri ve göz alıcı renklendirmesiyle okurun zihninde şimşekler çaktıran bir başkalaşım hikâyesi. 

Franz Kafka'nın pek bilinmeyen bir öyküsünden uyarlanan bu çarpıcı grafik roman, eskiden maymun olan bir adamın anı kırıntılarını takip ederek insanlık yolunda attığı ürkek adımları cesur çizgilerle buluşturuyor. 

İnsanın gerçekten isteyince, hele de çıkış yolu bulması buna bağlı olunca, nasıl kolay öğrenebildiğini gösteren kitap;  ince ince düşündürüyor.
 
Beş sene, takvim açısından bakıldığında o kadar da uzun bir süre gibi görünmeyebilir; ancak söz konusu süre bir maymun için düşünüldüğünde, zaman çarklarının tersine işlediği apaçık ortada!



Çok değil, henüz beş yıl öncesine kadar maymun olan bir “adam”, yaşadığı muhteşem evrimi raporlamak üzere Bilimler Akademisi'ne davet edilir. Afrika'da yakalanıp kaçırılan maymun-adam, baş döndürücü bir çaba harcayarak bir insanın ortalama kültür düzeyine erişmeyi başarmıştır! Anlattıklarına göre insanların dünyasına girebilmek ve orada kendisini kabul ettirebilmek için olağanüstü bir mücadele vermiştir. Peki ama ne pahasına? Geçmişinden vazgeçmek ona özgür bir gelecek mi vadetmiştir, yoksa konforlu bir yaşamın kapılarını mı aralamıştır? Hele ki, cüzdan kalınlığının her kapıyı açtığı bir dünya düzeninde beyhude sayılabilecek böylesine bir çabaya ne sebep olmuştur? 

İnsanların zulmünden korunmak için çıkış yolunu ilkel benliğinden tamamen sıyrılıp uygar dünyanın bir parçası olmakta arayan bir maymunun muhteşem değişim ve dönüşümüne tanıklık ettiren bu sarsıcı kitap, “manzaranın içinde eriyip kaybolmanın” dayanılmaz çekiciliği hakkında nokta atışı tespitlerde bulunuyor.  

Okurları zaferle sonuçlanan insanüstü bir insanlık girişiminin kodlarını çözmeye davet eden , vahşi bir hayvanı ehlileştirme fikrinin ardında yatan duyguları bilinçaltının dehlizlerine dalarak keşfetmeye çağırıyor."
1971’de Sıkıyönetimin ilaniyle 15’inci devresini kapatan Büyük Doğu dergisini dört-beş sene sonra tekrar çıkarmaya karar veren Necip Fazıl, daha hazırlık safhasında, genel bir akâmet, iktidarsızlık, fesat ve çürüme ortamiyle karşılaşınca; «Büyük Doğu çıkamaz! Ancak (Rapor 1-2-3..) diye yeni bir tarz düşünülebilir!» hükmüne varır. Raporlar, aylık yazılar şeklinde 1976 – 1980 yılları arasında 13 sayı çıkmıştır. Bu serinin birinci kitabında, ilk iki Rapor, ikinci kitabında 3’üncü, 4’üncü Rapor, üçüncü kitabında 5’inci, 6’ıncı Rapor, dördüncü kitabında 7’inci, 8’inci Rapor, beşinci kitabında 9’uncu, 10’uncu Rapor ve altıncı kitabında 11’inci, 12’nci ve 13’üncü Rapor birarada yayınlanmıştır.


Allah için aç ve susuz kalmayı sevenler, yeis ve ümitsizliğe düşmeden beklemeyi bilirler.

Bu kitabın tezi şu soru çevresinde ve çerçevesinde ortaya çıkıyor: Müslüman insan bu dünya (dünyanın toplumsal ve politik vechesi) karşısında yerine seçerken taraf olma tavrını nasılda belirtiyor? taraf olmaması gereken yerde kendisini taraf gibi görmesini veya taraf olmasını gereken yerde olmaması gibi konuşlanmaların içinde düşmesindeki kafa karıştırıcı durumlar onun hala temel sorunlarından birini oluşturmaya devam ediyor. Kitap boyunca çeşitli durumlarda hep bu sorunun cevabı aranmaya çalışılmıştır.
"Bodin siyasal düşünce tarihine “egemenlik” kavramını hediye etmesi ile bilinir. Politik arenaya bugünden baktığımızda egemenlik mefhumundan uzak bir yönetim erkini tahayyül edemez ve Bodin’in katkısının ne olduğunu tam olarak idrak edemeyebiliriz. Oysa kilisenin ve feodal siyasi yapıların hâkimiyeti altında geçen Orta Çağ boyunca Avrupa’da monarkın/hükümdarın iktidarı mutlak olmaktan uzaktır. Modern ulus-devletlerin bir önceki safhası olan mutlakıyetçi devletlerin ortaya çıkışında Bodin’in kavramsallaştırdığı egemenlik düşüncesi önemli ve ideolojik bir rol oynamış, kamu hukukunun bilimsel bir disiplin haline gelmesine yardımcı olmuştur.
Egemenliğin bölünemezliği ve erkin hükümdarda temerküz etmesinin devletin asli koşulu olduğu fikri, bugünden baktığımızda uygulanamaz derecede katı ve mutlakıyetçi görünse de sonraki yüzyılların anayasal ve idari tartışmalarına zemin hazırlamış ve kuvvetler ayrılığı, hukuk devleti, sivil toplum, insan hakları gibi egemenliğe ilişkin istisnai hallere dair tartışmalara da alan açmıştır.
Cambridge Üniversitesi Yayınlarının Batı Siyaset Düşüncesi Klasikleri serisinde yer alan ve Reha Kuldaşlı çevirisiyle Türkçeye kazandırılan Egemenlik Üzerine, Bodin’in başyapıtı olan Devletin Altı Kitabı’nın dört bölümünden oluşmakta ve modern bir siyasal kavram olan egemenliğin kurumsallaşma tarihi üzerine nitelikli bir tartışma sunmaktadır."

"- Reis Bey
- Parmaksız Salih
Reis Bey: (3 Perde) 1948'den 1960 yılına kadar geçen sürede tiyatro eseri kaleme almayan Necip Fazıl, 1960 ihtilaliyle girdiği hapiste, üç piyes yazmıştır: Ahşap Konak, Kumandan ve Reis Bey.
Piyesin ana karakteri Reis Bey, bir ağır ceza reisidir. Ömrü otel odalarında geçmiş, yapyalnız ve tuhaf bir adam. Taş kalpli bir kanun tatbikçisi... Onun nazarında merhamet, idamlık bir suçtur ve ""cemiyette bir ferdi korumak için bin kişiye idam gömleği giydirmekten kaçınmamalıdır."" Günün birinde, annesini öldürdüğü iddiasıyla huzuruna çıkarılan bir gencin idamına karar verir. Artık olaylar çok farklı gelişecek ve Reis Bey'in buz gibi iç dünyası müthiş bir sarsıntiyle yerle bir olacaktır.
(Yazıldığı tarih: 1960)
Parmaksız Salih: (4 Perde)Eserde, ""en canhıraş sebepleri ve neticeleriyle doktor ve ilacı olmayan hastalığı, 'kumarı' göstermek"" istediğini söyleyen Necip Fazıl, Parmaksız Salih ile ilgili olarak kendisine yöneltilen bir suale şu cevabı veriyor: ""Eserde ifadelendirmek istediğim tek dava, binbir tezad ve binbir zıt kader cereyanı içinde hakiki fışkırışını bulamamış ve hatta kötülük baskısı altında uyuşmuş bir ruhun, en büyük saike kavuşur kavuşmaz birden şahlanışı; ve tam 55 yıl bilmeden hasret çektiği ve daima istekli yaşadığı ulvî aksiyona şiddetle atılışıdır.""
Eser 1948-1949 kışında İstanbul şehir tiyatrosunda temsil edilmiştir.
(Yazıldığı tarih: 1948)"
"- Reis Bey
- Parmaksız Salih
Reis Bey: (3 Perde) 1948'den 1960 yılına kadar geçen sürede tiyatro eseri kaleme almayan Necip Fazıl, 1960 ihtilaliyle girdiği hapiste, üç piyes yazmıştır: Ahşap Konak, Kumandan ve Reis Bey.
Piyesin ana karakteri Reis Bey, bir ağır ceza reisidir. Ömrü otel odalarında geçmiş, yapyalnız ve tuhaf bir adam. Taş kalpli bir kanun tatbikçisi... Onun nazarında merhamet, idamlık bir suçtur ve ""cemiyette bir ferdi korumak için bin kişiye idam gömleği giydirmekten kaçınmamalıdır."" Günün birinde, annesini öldürdüğü iddiasıyla huzuruna çıkarılan bir gencin idamına karar verir. Artık olaylar çok farklı gelişecek ve Reis Bey'in buz gibi iç dünyası müthiş bir sarsıntiyle yerle bir olacaktır.
(Yazıldığı tarih: 1960)
Parmaksız Salih: (4 Perde)Eserde, ""en canhıraş sebepleri ve neticeleriyle doktor ve ilacı olmayan hastalığı, 'kumarı' göstermek"" istediğini söyleyen Necip Fazıl, Parmaksız Salih ile ilgili olarak kendisine yöneltilen bir suale şu cevabı veriyor: ""Eserde ifadelendirmek istediğim tek dava, binbir tezad ve binbir zıt kader cereyanı içinde hakiki fışkırışını bulamamış ve hatta kötülük baskısı altında uyuşmuş bir ruhun, en büyük saike kavuşur kavuşmaz birden şahlanışı; ve tam 55 yıl bilmeden hasret çektiği ve daima istekli yaşadığı ulvî aksiyona şiddetle atılışıdır.""
Eser 1948-1949 kışında İstanbul şehir tiyatrosunda temsil edilmiştir.
(Yazıldığı tarih: 1948)"

"Görgü tanıklarıyla dolu bir evde, kimsenin olmadığı kilitli bir odada işlenen “timsahlı iğne cinayeti”... Meçhul kuvvetler tarafından işlendiği düşünülen, polis teşkilatının çözemediği bu gizemli cinayeti Sultan’ın emriyle görevlendirilen İhsan Avni çözebilecek midir?
 
Selim Nüzhet Gerçek’in 13 Kasım-7 Aralık 1922 tarihleri arasında İleri gazetesinde 24 tefrika olarak yayımlanan Meçhul Kuvvetlere Kurban romanı Mısır uygarlığı, meçhul kuvvetler gibi unsurlarla bir taraftan fantastiğe göz kırpar, diğer yandan esrarlı bir cinayetin çözüm sürecinin aktarılmasıyla polisiye türünün özelliklerini taşır. Selim Nüzhet Gerçek’in Ahmet Kâmil takma adıyla yayımladığı bu romanı, ilk kez kitap olarak basılıyor."
"2018 PULITZER KURGU ÖDÜLÜ KAZANANI
 
Amerikan edebiyatının son yıllardaki popüler isimlerinden Richard Powers, romanlarında yüzlerce yıllık bilim veya coğrafya tarihlerini, edebi karakterlerinin kaderiyle birleştirerek, devasa konuları müthiş kurgusal yetenekleriyle ele alıyor. Bugüne kadar Pen, Ulusal Kitap, Ulusal Kitap Eleştirmenleri gibi çeşitli ödüllere layık görülen çok sayıda roman yazan Powers’ın on ikinci kitabı Her Şeyin Hikâyesi de 2019’da Pulitzer Ödülü’nü kazanmakla kalmayarak New York Times, Washington Post, Time, Newsweek, Kirkus Review ve Amazon tarafından yılın en iyi kitapları arasında gösterildi.
 
Ağaçlara yönelik büyük bir saygı duruşu olan Her Şeyin Hikâyesi, doğayı, insanları, uygarlığı birbirine bağlayan ağları tüm azametiyle göstermeye çalışıyor: Dünyanın farklı yerlerinden gelmiş insanların Amerika’ya köklerini salarken yanı başlarında her yere uzanmış ağaçların imkânlarından yararlandıklarını; buna karşılık kendi uygarlıklarını kurarken hayat veren ağaçların soyunu nasıl tükettiklerini anlatıyor. Çok farklı karakterde insanların birleşerek ağaçları kurtarmak için nasıl çırpındıklarını, kimi zaman heba olsalar da attıkları tohumların ne kadar etkili olacağını zarafetle işliyor.
 
Sanattan bilime, çocukluktan aşka, doğadan sanal âleme, aile öykülerinden çevre mücadelelerine ağaçların dünyayı nasıl yaratıp etkilediğine dair modern bir şaheser. Tüketen insani hırsların karşısında ağaçların şefkatinden yana olanların hikâyesi.
 
“Ağaçlar hakkında yazılmış en iyi roman ve aslında tüm zamanların en iyi romanlarından da, nokta.”
—ANN PATCHETT"


Çok iyi ok atan ve kılıç kullanan Robin Hood, Sherwood Ormanı’nda yaşar. Burada uğradıkları haksızlıklar ve zulümler yüzünden yaşadıkları şehri terk edip saklanan insanlarla birlikte Neşeli Adamlar adında bir çete kurar. Birlikte Nottingham Şerifi’ne karşı mücadele ederler. Bu olaylar sırasında yeni dostlar edinir. Acaba Robin Hood haksızlıklara karşı mücadelesinde galip gelebilecek midir?

Issız bir adada önce tek başına, sonra da yamyamların elinden kurtardığı ve adını Cuma koyduğu bir yerliyle yaşayan Robinson'un yaşam savaşını konu alan bu ünlü klasik, Bilgi Yayınları Çocuk Klasikleri dizisinde yer alıyor.
"1914 Nobel Edebiyat ödülü sahibi,
savaş karşıtı tutumuyla ülkesi Fransa’da ağır eleştirilere maruz kalan ünlü yazar Romain Rolland;
Ve 1920 yılında kaleme aldığı duygu yüklü ünlü aşk romanı “Pierre ve Luce”;
Titiz bir çeviri süreci sonrası ilk kez Türkçede!

I. Dünya Savaşı’nın harareti içinde karşılaşan Parisli âşıkların üzerinde hep savaşın gürültüsü vardır.
Romain Rolland bu eserde pasifist tutumunu hayatın gündelik akışına aktarmış ve çok beğenilen, lirik bir âşıklar hikâyesi yaratmıştır.

Fihrist olarak, bu modernist, estetik yoğunluğu yüklü ve bir yandan şiddet karşıtlığı odağında felsefi olarak da düşündüren eseri Türkçeye kazandırmanın, mutululuğuyla, iyi okumalar."
"“Tarihsiz toplumların yazarları olmaz. Yazarlığa girişmiş kişileri bulunsa da bunlar büyük eserler meydana getiremez. Sanatçıların, son hesaplaşmada, dayandıkları güç tarihleridir. Milli tarihler sanatçılarla milletleri arasında kesin anlaşma köprüleridir. Tarihi bilmeyen kendini bilemez. Kendini bilmeyen içinde yaşadığı toplumu meydana getiren insanların cevherini bilemez. Gerçekçi yazar, insanlarının çeşitli olaylar karşısında nasıl davranacaklarını, neden böyle davranacaklarını en az yanılgıyla kestirmek gücünü tarihten alır. Tarihle ilgilenmek gerçek sanatçı ile sanatçı geçinen madrabazları birbirinden ayırabilmekte ciddi okurlar için de şarttır.”
 
Kemal Tahir’in Devlet Ana’dan sonra yazmak istediği Topal Kasırga romanı için aldığı Notlar, tarih bilincinin ve geçmişi tüm çıplaklığıyla anlamaya çalışma çabasının bir yazar için ne denli mühim olduğunu gösteriyor. Kemal Tahir, toplumun reflekslerini önceden sezebilmek için tarihin bilinmeyenlerine doğru hassas bir kazı yapıyor bu metinlerde. Roman Notları 1 olarak yayımlanan bu ciltte yazarın tarihe ve edebiyata bakış açısının izlerini görmek mümkün."
"Nazım Hikmet'in sayısı sadece üç olan romanları yaratıcı çalışmaları içinde daha sınırlı sayıda olsa da, yazarı bütüncül olarak tanımak için vazgeçilmez bir okuma oluşturuyor. Genelde Nazım Hikmet'in bireye, topluma, olaylara ve olgalara ""tarihsel diyalektik"" açıdan bakışını veren bu romanlar, aynı zamanda, özellikle Yaşamak Güzel Şey Be Kardeşim'de gizli bir otobiyografi niteliği de taşıyor.
""Nazım Hikmet Külliyatı"" bu romanlarsız düşünülemez..."
"Romeo koşa koşa Rahip Laurance’in yanına gelmiş. Rahip ona öğütler vermiş. Çünkü o da böylesine ciddi bir kararın, bu denli çabuk verilmesi onu endişelendiriyormuş. Romeo’ya evlenmeye kesin kararlı olup olmadığını sormuş. Romeo, Juliet’le evlenmeyi o kadar çok istiyormuş ki ailelerinin düşmanlıkları ve sonra olabilecekler umurunda değilmiş ve Rahip Laurance’a, Juliet’e kavuşmak için ölümü bile göze alabileceğini söylemiş. Romeo, Juliet’i beklerken bir yandan Rahip’le konuşuyormuş, bir yandan da bir sağa bir sola gidip geliyormuş sabırsızlıkla. Karşıdan Juliet’in geldiğini görür görmez durmuş, susmuş ve uzun uzun bakmış sevdiğine.

Juliet o kadar neşeliymiş ki sanki ayakları yere değmiyormuş. Rahip, bu iki gencin birbirlerini ne kadar sevdiğini işte o zaman daha iyi anlamış. Juliet ikisini de selamlamış. Romeo’nun kalbi heyecanla ve sevinçle hızlı hızlı atıyormuş. Aşıkların heyecanını gören Rahip, hiç vakit kaybetmeden onları evlendirmek için onları üzere kiliseye davet etmiş."
Klasik Şark edebiyatının vasıflarından biri de büyük manzûmeler hâlinde söylenecek bir şiiri, çok kere, bir beyitte hattâ bir mısrâda söylemenin sırlarına ermektir. Böyle bir anlayışla söylenen şiir çeşitlerinden biri de rubâîdir. Rubâî, daha çok, bir tefekkür şiiridir. Büyük bir tefekkür konusunu, böyle bir tefekkür heyecânını, dört mısrâlık küçük bir söz kalıbı içinde ustalıkla terennüm edebilmek de rubâîde muvaffak olmaktır.
"Yanyanayız.
Yalnız...
Ve dünyanın ortasında...
…
Aslında hepimiz birbirimize benziyoruz.
Ve aslında hiçbirimiz benzemiyoruz birbirimize.
Aynı dili konuşuyor ama aynı cümlelerde buluşamıyoruz.
Bedenlerimiz birbirine benziyor, gölgelerimiz benzemiyor.
Bizi birbirimize benzeten şeyler, bizi birbirimizden ayırıyor.
Yanyanayız.
Herkesiz ve hiçkimseyiz.
Hiçkimse ve herkes...
...
Doğduğumuzda milyonlarca dakika veriliyor elimize.
Yaşadıkça kayganlaşan milyonlarca dakika ile başbaşa kalıyoruz.
Dakikalar eksildikçe biz biraz daha çaresizleşiyoruz.
Ne kadar ayak diresek bu çılgın yok oluşu durduramıyoruz.
Korkuyoruz.
Ve yanyanayız.
Şimdi...
Ve hiçbir zaman..."
"İstiklal Harbi’nin son gazisi, 100 yaşındaki millî kahraman RUHİ MÜCERRET, bir dünya starına nasıl dönüşüyor?
Zaten ecelin menzilindeyken, esrarengiz psikopat MASUM CİCİ’yi haklayabilecek mi?
Mabet filozofu AVNİ VAV'dan daha neler öğrenecek?
NAZLI HİLAL’e, 70 yaş farka rağmen nasıl açılacak?
Ve son nefesinde kelime-i şahadet getirebilecek mi?
Bir gözü mavi, diğeri kahverengi avare CİVAN KAZANOVA, elden düşme ruhunu şeytana neden satıyor?
Depremde yitirdiği SERPİL SİLAHLIPERİ’yi unutmayıp da ne yapacak?
Marifetli afet FUJER FUJİ’den kaçarken neye yakalanacak?
Kan kanseri yeğeni OZAN’ı hangi parayla tedavi ettirecek?
Alınyazısındaki boşlukları neyle dolduracak? İntiharın eşiğinde tetikte beklerken, kimvurduya mı gidecek?
Ziyadesiyle kahkaha ve bir nebze gözyaşı içeren bu serüvende... Trenler gemilere çarpıyor. İstiklal Harbi, 85 yıl sonra devam ediyor. Şakaklar matkapla deliniyor. Uçaklar düşüyor. Kaybedenler şampiyon oluyor.
Serseri kurşunlar uçuşuyor. Ve reklamlar, müşterileri ele geçiriyor!"

“İslami edebiyatın ne olduğu üzerinde tartışmaların yapıldığı bir dönemde, biz, gene de bir takım a priori kuralların kılavuzluğuna güvenerek yola çıkmanın sakıncalarını tekrarlamakta yarar görüyoruz” diyen Rasim Özdenören, sanat ve edebiyat yazılarından oluşan bu kitabında, söz konusu ettiği tartışma alanına alışılmış şematik kalıpların dışında bir metot güderek son yüzyılda siyasal ve toplumsal açmazların paralelinde yol alan kültürel kopukluğa ve yerli kültüre sayalı bir edebiyat ortamının oluşmasına İslamî bir bakışla eğiliyor...

Önümüzdeki bahçenin ilerisindeki zeytin ağaçlarına baktığımda aralarından hızla koşarak uzaklaştığımı düşünürüm. Nereye giderim nefes nefese koşarak? Dağların hemen üzerinde pembemsi bulut kümeleri bulunur. Birkaç ağaç ovanın orta yerinde kalmış gibi duru. Kemal Tahir romanlarına, Necati Cumalı kitaplarına dönerim. Bir otelin akşamüzeri açılmış ışığını… Perdeyi çeker çirkin bir kadın. Aralık kalan camdan oturma salonunda siyah beyaz televizyonda haber seyreden otel müşterilerine servis yapan çirkin garsonu görürüm. Sonra zeytin ağaçlarının rüzgârda sallanan yaprakları arasından bir kadın yüzü çıkagelir. Bahçedeki masada porselen demlikte bekleyen çaydan fincana boşaltırım. Doldurduğum fincanlardan birini kadının gözlerine bakarak uzatırım. Sesi üşür teşekkür ederken...
"İğde kokusuna tutunmuş gidiyordum.
Hazirana yakın, Mayıs'ın bilmem kaçı.
İğde nerede?
Otoların geçtiği köprü ile, yayaların yürüdüğü üst geçit arasında.
Orayı ağaçlandırmışlar.Çitlembik, mazı, erguvan, akasya, hatmi ve tanımadığım bir sürü ağaç.
Yahu gözünü sevdiğimin iğdesi, sen oraya nasıl geldin?Bir kuşun gagasında mı; yoksa bir yandan yürüyüp öte yandan iğde yiyen, çekirdeklerini sağa sola atan, elleri cebinde, başı havalarda bir bozkır çocuğunun eseri misin?"
"Saatleri Ayarlama Enstitüsü; şan, şöhret, zenginlik, iktidar, itibar için bir “masal”a sarılan ama sonuçta kişilik erozyonu, dejenerasyon ve çözülme ile sonuçlanan bir infilakın romanıdır.
Necip Tosun’un, “ülkemizin kaderinin ironik bir destanı” olarak nitelediği ve hem tarihsel hem sosyo-kültürel hem de yazar merkezli birçok açıdan detaylı olarak tahlilini yaptığı bu eserin gündeme getirdiği problemler, günümüzde de benzer şekilde sürmektedir. Bu tahlil; Türk modernleşmesini, bürokratik açmazları, temeli olmayan Batıcılığı, güncele teslim anlayışları, yeninin dayatmalarını, kurumların işlevsizliğini eleştiren Saatleri Ayarlama Enstitüsü’nün bir karakterler galerisi ile tüm bu temaları nasıl ele aldığını detaylı bir şekilde gözler önüne seriyor.
“Tanpınar, ‘yeni’nin getirdiği ikilik ve yabancılaşma olgusunu romanda ikna edici ve tutarlı görüşlerle tartışmaya açar. Toplum yapısının, zihniyet ve anlayışının iyi okunmadan tepeden inme biçimde yapılan ‘toplum mühendisliği’nin ağır hicvi olan bu roman, ironik anlatımın şaheserlerinden biridir.”"
"Afganistan’da bir evde, basit bir döşek... Döşeğin üzerinde, gözleri açık ama bilinçsiz yatan bir erkek...
 Erkeğin başucunda, dua ederek onunla ilgilenen karısı... Dışarıda, sürüp giden savaş...
 Kocasının tepkisizliğini fırsat bilen kadının, o güne kadar hep bastırmak zorunda kaldığı kadınlık duygularını, üzüntüsünü, kaygısını, öfkesini ilk kez dışa vuruşu...
 Kocasını, sonunda çatlamasını beklediği sabır taşına dönüştürmesi...
 Atiq Rahimi’nin bu sarsıcı eseri, şiirselliği ve temposuyla daha ilk satırlardan itibaren okuru içine alıyor.
 Kadınların insan yerine konmadığı, şiddetin sıradan bir olay gibi yaşandığı, savaşın artık kanıksandığı bir ülkeden yükselen isyan çığlığı.
 Atiq Rahimi 2008’de Goncourt Ödülü’nün sahibi oldu."

"Safahat, Türk şiirinin en büyük ustalarından biri olan Mehmet Akif Ersoy’un hayatta iken yayımlanan yedi ayrı kitabından oluşuyor. Safahat’ta toplanan şiirler, ""yalnız şiirin değil edebiyatın bütün vasıtalarını kullanarak"" bir dönemin tarihini, insanını, bütün malzemeleri ve çevresiyle hayatını, ızdırap ve umutlarını gözler önüne seriyor.

Bugünün gençlerinin rahatlıkla anlayabilmesi için Safahat’ta yer alan nesirler, hikâye kurgusu içerisinde Akif’in ifadeleri ve şiirsel üslubu korunarak yayına hazırlandı.

Bu mütevazı çalışma, Akif’in şiir ve düşünce dünyasına bir ilk adım olabilir, şahsiyetini ve sanatının meselelerini tanımaya yönelik bir merak uyandırabilirse amacına ulaşmış sayılır."
Bu kitap, Safahat’ın yedi kitabından seçtiğimiz şiirlerden oluşmaktadır. Seçtiğimiz şiirlerin, kolay anlaşılır ve Âkif’in düşünce dünyasının özeti mahiyetindeki şiirler olmasına özen gösterilmiştir. Şiirlerin anlaşılmasının önünde engel teşkil edebileceğini düşündüğümüz kelimelerin anlamları da sayfa altlarına eklenmiştir. Bu seçki, Âkif’in daha iyi anlaşılması için küçük de olsa bir hizmet görürse amacına ulaşmış sayılacaktır.
"“Her sanatçı, içinden çıktığı toplumun insanlarını konu alır; onun için en büyük gerçek, kendi insanlarının gerçeğidir.”
Kemal Tahir’in bir romancı olarak çıktığı uzun ve meşakkatli yolculuğunun ilk durağı ve ilk romanı olan Sağırdere, insanımızın yoksulluk ve gurbetle sınandığı, genç Cumhuriyet’in taşradaki sancılarına odaklanıyor. Türkiye’nin modernleşme meselesinin taşra-merkez arasındaki etkileşim üzerinden ele alındığı bu roman, insanlar arasındaki iktidar ilişkilerinin evrenselliği ile çeperini genişletiyor.
Toplumu, hazır kalıplar; köyü, ütopik klişeler ile anlamaya çalışan bütün yaklaşımların tersine Kemal Tahir, kendi insanının gerçeğine odaklanarak deneyim ve gözlemin ışığında önemli çıktılar elde ediyor. Renkli üslubu ile okurlarının zihninde oluşturduğu son derece gerçekçi roman
kahramanlarını toplumsal çözülmelerin içinde sınıyor.
Sağırdere, onun benzersiz roman evreninin giriş kapılarından
biri olarak her daim tazeliğini korumakta."
"Sahnenin Dışındakiler, 1950’de Yeni İstanbul gazetesinde tefrika edildikten sonra, ancak 1973 yılında kitap olarak yayımlanabilmiştir. Yazarın diğer romanlarından Mahur Beste ile Huzur bu kitapla birlikte bir nehir romanın parçaları olarak değerlendirilmiştir. Sahnenin Dışındakiler’de zaman 1920 yılıdır ve mekân İstanbul’dur. Türk milletinin yaşadığı o ateşten günlerde İstanbul hem bir sahnedir, hem de sahnenin dışı. Asıl sahne Anadolu, sahne dışı İstanbul’da pek az ve değişik aynalardan görülür.
 
Bu baskıda, eserin tefrikasıyla ilk baskısı arasındaki farklılıkları da bulacaksınız."
"Sahte Kahramanlar
islam ve Öbürleri

Her konferans, farklı tarih ve şehirlerde çeşitli defalar binlerce dinleyiciye hitaben verilmiş olup büyük ilgi doğurmuştur. 1949'da Büyük Doğu Cemiyetinin kuruluşundan itibaren Anadolu'yu bir uçtan öbür uca sarsan Necip Fazıl için, mevzuu ne olursa olsun verdiği her konferans, ""Tanzimattan beri gelen sahte inkılapların çürüttüğü ruh kökümüzü kurtarma, kainat çapında hesaba vurma, Türkün ruh ve madde dünyasını Batının da hayran olacağı ve içinde her derde deva bulacağı bir ideolocya planında kurma ideali""ne bağlıdır."
İstikbal hakkında derin düşünceleri olan, cemiyeti inceleyen ve incelemelerine rüyalarını da katan insanlar 19. Yüzyılın ilk yarısının ütopik sosyalizmini savunanlar Genç Cemil Meriç'in sosyalist penceresinden Marx'a ilham veren sosyolog Saint-Simon. Yalnızca sosyalizm çığırını açanlardan biri değil, aynı zamanda bilgi sosyolojisine aydınlık getiren adam.


"Osmanlı padişahlarının yazdığı şiirlerden en meşhuru hangisidir diye sorulsa, herhalde aklımıza, Kanuni Sultan Süleyman'ın ismiyle müsemma o muhteşem gazelinin ilk beyti gelir. 

""Halk içinde muteber bir nesne yok devlet gibi, Olmaya devlet cihanda bir nefes sıhhat gibi"" 

Şiir ve edebiyata çok düşkün olan Osmanlı padişahları, Divan edebiyatımız döneminde, devlet ve memleket işlerinden fırsat buldukça şiir yazmışlar, her zaman âlim, şair ve sanatkârlarla, ilimi ve edebi mübahaselerde bulunmuşlardır. Türkçenin yanı sıra Arapça ve Farçayı öğrenmişler, bu dillerde de divanlar tertip etmişlerdir. 

Bir ikisi müstesna, hemen hepsi, şiirlerinde aşk, tasavvuf, inanç, efsane, atasözlerini ve peygamberler tarihinden alınan unsurlarla, çeşitli sanat oyunları ile klasik bir muhteva içinde kullanmışlardır. 

Çalışma şiir yazan bütün Osmanlı padişahlarının şiirlerini bir arada verme gayesi taşımaktadır.Divanı olmayan padişahların bilinen şiirlerini, divanı olanların ise, bol miktarda numune seçmek suretiyle şiirleri, kısa hayat hikayelerinin devamında sunulmuştur."
"Dağ köylerinden, obalardan, kasabalardan ikide bir kopup gelir Adana’ya ve önümüze, ağıtlar, türküler, destanlar sererdi, buruşuk sarı kâğıtlar üstüne yazılmış... Her getirdiği söz yumağı akıllara durgunluk verirdi. Dehşetli acı, dehşetli güzeldi...

Ağıtlar toplamak, ölümle kavgaya tutuşmak gibi bir şeydi. Yitebilecek olanla, yitenle, ölümle, yok olmakla bir yarışma... Kurtarmak gerekti Çukurova ve Toros doğasının, insanının söz serüvenini... Ona ‘Türküler Müfettişi’ adını takmıştım.
(Abidin Dino, Milliyet Sanat Dergisi, 5 Şubat 1979)

Sarı Defterdekiler, Yaşar Kemal’in 1992’de Alpay Kabacalı’ya armağan ettiği defterlerde yer alan koşma, semai, destan, türkü, ağıt, mani ve türkülü halk hikâyesi türlerindeki, çoğu ilk kez yayımlanan derlemelerinden oluşuyor."


Çin Seddi’nden Tuna nehrine kadar geniş bozkır coğrafyasında tarih öncesi devirlerden başlamak üzere, çeşitli kavimler ortaya çıkmıştır. Bozkırların doğu tarafında olduğu gibi, batı tarafında da büyük ölçüde altı-göçebe kavimler varlıklarını sürdürmüştür. Bu kavim-lerin tarih ve kültürleri yeterince araştırılmamıştır. Bu kavimlerden biri de Sarmatlardır. Sarmatlar büyük ölçüde Hazar Denizi’nden Tuna nehrine kadar geniş bir coğraf-yaya yayılmak suretiyle, M.Ö. 2. yüzyılın başlarından M.S. 2. yüzyılın sonlarına kadar adı geçen coğrafyada hâkimiyet kurmuşlardır. Bu hâkimiyet kurdukları zaman sürecinde Doğu ve Batı kültürleriyle siyasî, sosyal, kültürel ve ekonomik yönden bağlantılar içerisine girmişlerdir. Onların çeşitli kavimlerle bağlantıları, bozkır kavimleri içerisinde önemli bir yer tuttuklarını göstermektedir. Sarmatlar adını taşıyan, yazılı kaynaklar ve arkeolojik buluntulara dayalı olarak hazırlanan bu çalışmada, onların tarih sahnesine çıkışlarından siyasî hakimiyetlerinin son bulmasına kadar olan tarihleri, çeşitli kavimlerle ilişkileri ve kültürleri inceleniyor.
Stefan Zweig, en çok okunan eserlerinden olan Satranç’ta, bir geminin seçkin yolcuları üzerinden toplumsal düzenin karmaşasını, bugünün geçmişin izlerini nasıl silinemez şekilde içinde sakladığını ve acımasız siyasi otoritenin yarattığı travmaların beklenmedik sonuçlarını, aklın sınırlarını zorlayan bir dönemin gerçekliği içinde anlatıyor. Satranç şampiyonu Czentovic'te, cehaletin içindeki gizli dehayı; Doktor B.'nin aklının soyut düzleminde oynadığı satrancında ise sessizce katlanılan bir acizliği görüyoruz.
Her savaşın kahramanları vardır. Bu kahramanlar bazen bir destana konu olacak büyüklükte ses getirirler; bazense sessizce ve kimseye görünmeden, cesaretle büyük bir zafere imza atarlar. Bir şairin kaleminden çıkan bu roman, şiirsel bir dille; doğup büyümeyi, bakıp görmeyi, inanıp sabretmeyi, vatanını ve inancını savunmayı anlatıyor. Cahit Zarifoğlu, bizi Lagman vilayetinin güney-batısındaki bir köye adım adım yaklaşan savaşın ve o savaşa hazırlanan sessiz kahramanların ayak seslerinin ritimlerini, korku ve ümitlerinin ahenkli yankısını dinlemeye çağırıyor.
"“Murat İyigün geniş bir tarih yelpazesinde din, ekonomik büyüme ve çatışmalar arasındaki bağlantılar üzerine büyüleyici ve ayrıntılarla zenginleşmiş bir kitap kaleme aldı. Allah Uğruna Savaş, Barış ve Refah, tarih, ekonomi politik, dinî çatışmalar da dâhil olmak üzere çeşitli alanlardaki araştırmacıların ilgisini çekmesinin yanı sıra bugünün kalkınma düzeylerinde görülen farklılıkların tarihsel kökenleriyle ilgilenen daha geniş bir kamuoyunun da ilgisini çekecektir.”
 Jacob N. Shapiro, Princeton Üniversitesi
“İnsanlık tarihine ilişkin önde gelen teorilere meydan okuyan bu büyüleyici kitap, dünyanın monoteist dinleri arasındaki rekabetin, içlerindeki rekabetten çok daha güçlü bir gelişmişlik düzeyinin itici gücü olduğunu gösteriyor. İkna edici bir şekilde tartışan, ferasetli ve baştan sonra keyifli olan bu kitap, İslam ile Hıristiyanlık arasındaki mücadelelerin Müslümanların hâkimiyetindeki toprakların yanı sıra Avrupa’da da çok önemli dönüşümlere yol açtığını gösteriyor.”
Timur Kuran, Duke Üniversitesi
Üç büyük dinin arasındaki farklılıklar ölümcül çatışmalara sebep oldu, olmaya da devam ediyor. Fakat dinler arasındaki farklılıklar ve çatışmalar nasıl bu denli siyasetin konusu olmaya başladı? Dahası, bu çatışmalar toplumların gelişimlerini nasıl etkiledi? Yahudilik, İslam ve Hıristiyanlık’ın diğer dinlere nazaran uzun ömürlü olmasının nedenlerinin ve bu dinlerin sosyopolitik avantajlarının izlerini süren Murat İyigün, farklıların üç büyük din arasında çatışmadan ziyade bağlılık oluşturduğunu ileri sürüyor. Tüm bu konuları ele alırken Avrupa ve Ortadoğu’nun toplumsal yapılarını analiz ederek bugünkü siyasete de perspektif sunuyor."
"“Memleketin en kötü günlerinde düşmanlar iyice içeri doldukları sırada, başından beri politikaya karışmamış, orta rütbede, dövüşken Türk subayının, ordusuz kalma dramını anlatmak istedim.”
 
Yorgun Savaşçı, yenilgiden dönmenin ve tekrar mücadeleye atılmanın büyük anlatısıdır. Kemal Tahir’in, insanı bir an durup düşünmeye ve harekete geçmeye, geleceği ve geçmişi büyük bir şimdinin içinde kavramaya teşvik eden üslubu ile edebiyatımızın klasik olma vasfı kazanan en önemli romanlarından biri olan , ilk kez yayımlandığı 1965 yılından beri okunmaya, tartışılmaya ve ilham vermeye devam etmektedir.
Büyük sorular sormanın üstadı olarak Kemal Tahir, dağılan bir imparatorluğun her çatırtısına kulak kabartmış, kurulacak Cumhuriyet’in ve verilen istiklal mücadelesinin, karanlığın dibinden umudun zirvesine doğru gerçekleşen yolculuğunu, muhayyilemize hediye ettiği ölümsüz karakterlerle romanlaştırmayı bilmiştir. Cehennem Topçu Cemil’den Doktor Münir Bey’e, Patriyot Ömer’den Kör Şaban’a kadar bir milletin geleceğinin belirlendiği kısa bir zaman dilimini üzerlerinden okuduğumuz kült karakterleri inşa etmedeki ustalığını, onları başka eserlerinde de karşımıza çıkararak gösteren Kemal Tahir’in benzersiz roman evreni, bugün edebiyatımızın iftihar sebebidir."
"Mesnevi, yazıldığı günden bu yana değerini hep koruyan, hemen her devirde tercüme ve şerh edilmiş klasik bir eserdir. Eser, ebedi mutluluğu tasavvufta arayan, ‘ölmeden evvel ölme’yi gaye edinmiş bir velinin, bir büyük âlimin hayata ve insana dair düşüncelerini gönül diliyle yazıya aktarımıdır.
 
Doğu edebiyatlarındaki birçok müellif gibi Mevlana Hazretleri de eserini tesirli kılmak için birbirinden ilginç temsilî hikâyelere müracaat eder. Hikâyelerinde başta Peygamber Efendimiz (s.a.v.) olmak üzere birçok peygamberin hayatına dair mevzuları, tarihin tozlu sayfalarından seçtiği meşhurları, aslan, kurt, tilki, köpek, eşek gibi temsilî hayvanları ve padişah, dilenci, rint, zahit vb. günlük hayattan karakterleri ustalıkla kullanır. Esasen şeytana ve nefse uymanın sıkıntılara yol açacağını, tevazunun kibir ve benliği yok edeceğini ve nihayet mecazi aşkın geçici, ilahi aşkın ise baki olduğunu anlatmak isteyen Mesnevi, maddi hayatın sıkıntılarıyla boğuşan insanoğlunu, manevi yönden yetiştirme yolunda bir nevi reçetedir."
Batı edebiyatının en büyük klasiklerinden biri olan Sefiller, yaratıcı zekâ ile yetenek düzleminde büyük bir ustalığın örneğini sunarak, karakter portrelerinin çiziminde ve tarihsel, sosyo-kültürel gerçeğin titiz anlatımında bunu derinden hissettiriyor.  Roman,  saçma bir nedenle suçlanan Jean Valjean’ı,  sokak çocuğu Gavroche’u, kötülüğün cisim bulmuş örneği Thénardierleri, düzen ve disiplinin hasta ruhlu koruyucusu yalnız adam Javert’i, dinsel bir çilenin simgesi olan sokak kadını Fantine’i ve onun kızı melek Cosette’i dramatik bir gerçeklik içinde anlatmaktadır. Okur, bu karakterlerle birlikte 19. yüzyıl başındaki Fransa’ya doğru bir yolculuğa çıkacak ve Jean Valjean’ın peşinden Paris’in arka sokaklarına giderek yoksulluğun izbe mekânları içinde bir ışık arayacaktır.
Batı edebiyatının en büyük klasiklerinden biri olan Sefiller, yaratıcı zekâ ile yetenek düzleminde büyük bir ustalığın örneğini sunarak, karakter portrelerinin çiziminde ve tarihsel, sosyo-kültürel gerçeğin titiz anlatımında bunu derinden hissettiriyor.  Roman,  saçma bir nedenle suçlanan Jean Valjean’ı,  sokak çocuğu Gavroche’u, kötülüğün cisim bulmuş örneği Thénardierleri, düzen ve disiplinin hasta ruhlu koruyucusu yalnız adam Javert’i, dinsel bir çilenin simgesi olan sokak kadını Fantine’i ve onun kızı melek Cosette’i dramatik bir gerçeklik içinde anlatmaktadır. Okur, bu karakterlerle birlikte 19. yüzyıl başındaki Fransa’ya doğru bir yolculuğa çıkacak ve Jean Valjean’ın peşinden Paris’in arka sokaklarına giderek yoksulluğun izbe mekânları içinde bir ışık arayacaktır.
"Seksen Günde Devriâlem yayımlandığı 1872 yılından bu yana sevilerek okunmaya devam ediyor. Herkesin saygı duyduğu Phileas Fogg, arkadaşlarıyla bir iddiaya girer. Seksen günde bütün dünyayı dolaşamazsa bütün servetini kaybedecektir. Ancak çıktıkları yolculukta birbirinden tehlikeli olaylarla karşılaşacaklarından bihaber Fogg ve yardımcısı üç kıtayı baştan sona dolaşır. Fille, trenle, gemilerle yolculuğu sürdüren ikilinin peşine düşen Dedektif Fix ise bu yolculuğu sonlandırmaya kararlıdır çünkü Fogg, İngiliz Bankası soygununun bir numaralı şüphelisidir.
Birçok defa sinemaya uyarlanan, onlarca dilde yayımlanan en sevilen çocuk ve gençlik romanları arasında anılmaya devam ediyor."
Phileas Fogg’un girdiği bir iddia üzerine dünyanın etrafını seksen günde dolaşmasını ve bu seyahat sırasında yaşadığı maceralar anlatılıyor.
"“Biz dünyadan gider olduk
Kalanlara selâm olsun
Bizim için hayır dua
Kılanlara selâm olsun
 
Ecel büke belimizi
Söyletmeye dilimizi
Hasta iken hâlimizi
Soranlara selâm olsun”
 
Mustafa Kutlu, deneme serisinden, bu sefer anı yüklü bir eser ile karşımızda. Bir kısım dostlarından bahsettiği bu eserde, dolu dolu yaşanmış yıllarına değiniyor.
Bir fotoğraf ve kısa metinler ile Kutlu, bir dostluğun nasıl kurulacağını, nerelere gelebileceğini bizlere anlatıyor.
Bu bir dostluk ve aynı zamanda yaşanmışlıklar kitabıdır."

"""İç gözlerim kapalı biliyorum. Açılması için çok uğraştım. Olmadı. Bir dostum anlatmıştı, bazen ansızın insanın iç gözü açılırmış. Açılması hiç iyi olmazmış. Gördüklerinden ürkermiş. İnsan diye gördüğü gerçekte insan değilse çok fena bir şey görürmüş.""
""İki Semazen Bir Palyaço"" düşlerden çöp kıyılarına, çarşamba pazarından sahil kenarlarına değişen mekânlarıyla okurunu dokunaklı bir yolculuğa çıkarıyor. Birbirleriyle temas eden öykülerde, Sadık Yalsızuçanlar'ın özgün sesi, insanlık durumumuzu muhakeme etmemizi sağlıyor. Modern kırılganlığımızı sınayan bu öyküleri okurken yer yer gülecek, düşünecek ve kimi zaman da incineceğiz..."
"Sen de gidersen
Ne gül kalır
Ne bostan
Sen de gidersen
Virane olur bağlarım"
"…Pinky, doğduğu zaman serçe parmak boyunda ve pembe renkteydi. Bu nedenle ev sahibi ve Pinky’nin isim babası Antonio, bu güzel yavru papağana “serçe parmak” anlamına gelen Pinky ismini verdi…

...Bulutların üzerinden seyretti etrafı. Gökkuşağının renkleri arasında gezindi. Mutluluktan sevinç çığlıkları atıyordu. Bu renk armonisi içinde gezinmek hoşuna gitmişti. Elleriyle yakalamak istedi renkleri."
"Güzelliği iyice kavramak ve başını kaçırmamak için erkenden uyan. Dünyayla çok işlerin olabilir. Ama onlara başlamadan önce bir an pencereye yaklaş. Tepelere doğru bak. Yanağını cama dayayarak biraz daha bu tarafa doğru. İşte bak gelincik tarlası orada.
Koruların
Bağların
Tarlaların
Ve diğer gelincik tarlalarının arasında.
Ve işte Serçekuş.
 
Cahit Zarifoğlu Serçekuş ve avcının hikâyesi ile okurlarını sürükleyici bir düşünce yolculuğuna davet ediyor."
Sergüzeşt, Samipaşazade’nin en önemli eserlerinden biri kabul ediliyor. Türk edebiyatında modern kısa öykünün kurucusu sayılan Samipaşazade, bu romanda Kafkasya’dan kaçırılarak İstanbul’a getirilip köle olarak satılan bir kızın yaşamını anlatırken dönemin anlaşılmasına da ışık tutar. Konu olarak, imkânsız bir gönül macerası anlatılırken, arka planda; toplumsal sınıflandırmanın problemleriyle iyiliğin ve aşkın sınırlandırılamaz hikâyesi işlenmiştir.

"Sonunda, hep iyiden yana dönecek dünya...
Nâzım Hikmet’ten umut üstüne unutulmaz bir masal...

Sevdalı Bulut, Türkiye ve dünya edebiyatının büyük ozanı Nâzım Hikmet’in yazdığı masallardan bir masal. Sevdanın, dostluğun, bağlılığın ve iyiliğin kazandığı bir dünya resmi. Kim asmak istemez ki bu resmi kalbinin duvarına?

“Ayşe kızın ela gözleri gün ışığıyla doluydu. Sırma saçlarıpırıl pırıldı. Bir eliyle, sağındaki tavşanın uzun kulaklarını çekiştiriyor, öbür eliyle sol omuzundaki güvercini okşuyordu. İşte bulut tam bu sırada bahçenin üstünde belirdi. Bahçeye bir gölge düştü, ama çok durmadı, ortalık yine ışıklandı. Derken bahçeye, demin soldan sağa düşen gölge bu sefer sağdan sola düştü. Sizin anlayacağınız, bulut yukarda soldan sağa bahçenin üstünden geçmiş, sonra arkasına bakıp bahçede Ayşe kızı görünce gerisin geri yine bahçenin üstüne gelmişti. Ayşe kız da bulutu gördü. Tavşan da gördü bulutu, tanıdı da. Güvercin de gördü bulutu, kendini kurtaran bulut olduğunu anladı, kanatlarını çırptı hafiften.”"
"Merhaba,
Şimdi beni eline alıp incelediğine göre içimde ne olduğunu merak ediyorsun. Sayfalarımın arasında sen varsın, yaşadıkların var, aklını kurcalayan bazı soruların cevapları var. Annesiyle babasına gıcıklık olsun diye ders çalışmayıp dokuz zayıf öğrencilerin zayıflarını nasıl kurtarıp teşekkür belgesi aldıkları var. Çocuğuna iyilik olsun diye onu başkalarıyla kıyaslayan, sonunda hayal kırıklığına uğrayan anne babaların çaresizliği, mutsuzluğu ve çözüm arayışları var. Sınıf denen dört duvar arasında kalmış, kendini hapishanede hissetmiş, bunalmış derslerden nefret etmiş öğrencilerin çığlıkları var.

İnanıyorum ki gözlerin sayfaların arasında ilerlerken kendinle yüzleşir, eğer varsa içindeki savaşı durdurur, çatışmaları bitirir özgüvenini artırır ve kendinle sımsıkı kucaklaşırsın. Sende benim yaptığım gibi sana atılan taşlardan kendine bir saray yapmaya başlarsın. İzin verirsen yüreğimi dizdiğim satırların arasında gözlerini misafir etmek istiyorum.
Ne dersin?"
"Venüslü Kadınların Serüvenleri Sevgi Soysal’ın TRT’de çalıştığı dönemde yazdığı oyun, makale ve yazılarını bir araya getiriyor. 1965 ila 1971 yılları arasını kapsayan bu dönem, aynı zamanda Soysal’ın 12 Mart’ı izleyen yıllarda yazarlık çizgisini belirleyecek olan siyasi ve feminist hattın da filizlendiği bir süreç. Yazar farklı edebi türlerde kaleme aldığı metinlerinde kadınlık meselesi, geleneklerin toplum üzerindeki baskısı gibi temaları işlerken, dudağının kenarına yerleştirdiği gülümsemeyle okurlarını itiraz etmeye, harekete geçmeye, yenilenmeye davet ediyor. Bir kez daha Sevgi Soysal metinlerinin zamanı aşarak bugüne seslendiğine şahit oluyoruz.
 
Genç yaşından itibaren Ankara’nın 1960’lardaki canlı edebiyat dünyasının içinde çevirileri ve öyküleriyle yer alan Sevgi Soysal, ilk kitabı Tutkulu Perçem’i 1962 yılında yayımladı. 12 Mart’ın ardından uzaklaştırılmasına değin TRT Ankara Radyosu’nda program uzmanı olarak çalıştı. Radyo için yazdığı öyküleri kitaplaştırdığı Tante Rosa (1968) farklı üslubuyla edebiyat çevrelerini şaşırttı. Çocukluktan itibaren biçimlenen yönleriyle kadın-erkek ilişkilerini işlediği ilk romanı Yürümek’le (1970) TRT Sanat Ödülleri Yarışması Başarı Ödülü’nü kazandı. 1973’te yayımlanan Yenişehir’de Bir Öğle Vakti, 12 Mart ile bastırılmaya çalışılan gençlik hareketi ile Ankara’nın gündelik yaşamını devrilen bir kavağın etrafında kesiştirmesiyle büyük ilgi gördü ve 1974 yılı Orhan Kemal Roman Armağanı’nı kazandı. Adana’da sürgünde bulunan bir kadının gözünden 12 Mart’ı eleştirdiği romanı Şafak, 1975’te yayımlandı. Önce Politika gazetesinde tefrika olarak yayımlanan cezaevi anıları, Yıldırım Bölge Kadınlar Koğuşu adıyla kitaplaştırıldı (1976). 1968 ile 1976 yılları arasında yazdığı öykülerini Barış Adlı Çocuk (1976) kitabında bir araya getirdi. Bu kitaptaki “Bir Ağaç Gibi” adlı öyküsüne de yansıttığı hastalığı nedeniyle, son romanı Hoş Geldin Ölüm’ü tamamlayamadan, 22 Kasım 1976’da öldü. Politika, Yeni Ortam ve Yenigün gazetelerinde yazdığı yazılar, Bakmak (1977) ve Türkiye’nin Kalbi, Kabul Günleri (2014) adlı kitaplarda toplandı. Londra’dayken BBC Türkçe Servisi için yazdığı Radyo Sohbetleri yıllar sonra kitaplaştırıldı (2005)"
"Yaşama sevincini kalbimize huzurla yerleştirmenin sanatını anlatıyor Sevgi Zekâsı… Gençler, anne babalar ve büyüklerimiz; zihnimizi, sevginin sevincini üreten düşüncelerle doldurabiliriz.  
 
Sevgi hayatımızı nasıl etkiler? Sevgiyi ne tür düşünceler üretir? Sevgiyi hangi dil kanallarından, nasıl dengeli ifade ederiz? Allah, Peygamber, öz benlik, anne-baba, aile, kazanç, dost, vatan ve doğa sevgilerimizi nasıl besler ve nasıl ifade ederiz? Çevremizdeki sevgi sebeplerini nasıl algılar ve yaşama sevincimizi nasıl arttırırız?  
 
Yaratılanı Yaradan’dan ötürü sevme yoluna girdiğimiz zaman, gönül dünyamız bahar bahçesine dönüşüyor. Mavi gök kubbe, kanatlarını üzerimize seriyor; bulutlar sevgilerini serin damlalarıyla tenimize sunuyor. Çiçekler bizim için kokuyor, doğa bizim için şarkı söylüyor, rüzgâr bizi serinletmek için uzaklardan seğirtip geliyor!  
 
Okuyuculardan:
•“Aileme, çevreme, çiçeğe ve böceğe bile artık sevgiyle bakıyorum.”
•“Bu kitaptan sonra eşimi, çocuklarımı daha çok seviyorum.”
•“Altmış yaşında öğretmenim. Böylesine etkileyici kitap okumadım.”
•“Kitabı tekrar tekrar okudukça hem gülüyorum hem de ağlıyorum.”
•“Artık çevreme daha nezaketli davranıyorum. Karıncaları bile seviyorum"
"… Kendi öz değerlerimi, dilimi ve birlikte doğup büyüdüğüm insanların durulmaz bir coşkuyla bana taşıdıkları sevgiyi koruyabilmek için direndim. Elinizdeki roman bu direnişim için aralarında büyüdüğüm insanların bana armağanıdır.
Bu sözlerle anlatıyor Latife Tekin ilk romanı Sevgili Arsız Ölüm’ü.  Yazarının yaşadıklarından damıttığı, sözlü kültürle harmanladığı bu benzersiz roman ilk kez 1983’te yayımlanmıştı. Aktaş ailesinin köyden kente göçünü, yaşama çabalarını, korkularını, aile bireylerinin giderek yalnızlaşmasını konu edinen Sevgili Arsız Ölüm, yoksulların yaralı bilincini benzersiz bir şekilde yansıtmakla birlikte, masallar, türküler, mâniler ve halk hikâyeleriyle örülmüş anlatımı nedeniyle eleştirmenlerce  “büyülü gerçekçilik” akımına dahil edilmiştir.
Yayımlandığında büyük yankı uyandırarak edebiyatımıza damga vuran Sevgili Arsız Ölüm, birçok dile çevrilmesinin yanı sıra tiyatroya da uyarlandı."
"Türk edebiyatının usta hikâyecilerinden Mustafa Kutlu’nun yeni kitabı Sevincini Bulmak okurlarıyla buluşuyor. 
Kutlu, Sevinci Bulmak’ta  “dış dünyanın  hücumuna  karşı  kitapların  dünyasına  sığınan”  Suna  ile  Elif’in  hikâyesini 
anlatıyor. Hikâye, Tanpınar hayranı bir akademisyen olan Suna’nın ve onun dert ortağı, sırdaşı Elif’in hayatlarına 
giren  insanların,  yaşadıkları  aşkların,  ayrılıklarının,  uğradıkları  hayal  kırıklarının,  hüzünlerinin  anlatılmasıyla 
şekilleniyor.  Kutlu,  “sevincini  arayan”  ve  bütün  zorlukların  üstesinden  gelen  kadınların  dünyalarını  okuyucuya açıyor.

Kutlu, yeni kitabında insani ilişkilere değinmekle birlikte günümüz ilişkilerini de sorguluyor. 
“Güz. 
Nedir güzün güzelliği?
Yaprakların kızırması, sararması, ardından dala elveda diyerek ayva kokan esintinin kolları arasında, bir o yana bir 
bu yana salınarak toprağa düşmesi. Şahane ayrılık, şahane ölüm. Toprak ve yaprak iki sevgili değil midir? Yahut 
ana-oğul.  Yaprak  düşer,  bin  parçaya  ayrılır,  ana  kucağında  ölür.  Bu  dramatik  kavuşma  için  yağmurun  sayısız bestesi vardır. Taze mezar üstüne yağar, yağar...
Ne zamana kadar?
Kara çevrilip tüm âlemi sessizlik kaplayana kadar. Sonra matem sona erer, güneşgülümser. Dallara su yürür ve 
tomurcuk patlar. Toprak ana yavrusunu hayata uçurur. Devran böyle döner.
Pervane alevin etrafında döner döner, aşktan çıldırarak kendini ateşe atar.
Şimdi biz bir aşkın doğumuna şahit olmayacak mıyız? Buna bir şiir yazmayacak mıyız?”"
Ermenilere yönelik sevk ve iskân uygulaması veya yaygın olarak bilinen adıyla tehcir, 27 Mayıs günü çıkarılan ve 1 Haziran 1915 tarihinde Takvim-i Vekayi gazetesinde yayınlanan kanun çerçevesinde başlamıştır. Tamamı 4 madde olan bu kanun metninde, aslında.herhangi bir etnik grubun adı geçmemektedir. Kanunun başlığı "Vakt-i seferde (savaş sırasında) icraat-i hükümete (hükümetin icraatlarına) karşı gelenler içün cihet-i askeriyece (askerî yönden) ittihaz olunacak tedabir (alınacak olan önlemler) hakkında kanun-i muvakkat (geçici kanun)" şeklindedir.
"Her sanat dalı disiplin, odaklanma ve sabır gerektirir. Sanatta ustalaşma, bir çocuğun yeni yürümeye başladığı evredeki gibi düşe kalka ama denemekten vazgeçmemekle elde edilir. Sevmek de içinde sevme ve sevilme eylemini birlikte muhafaza eden bir sanattır. Hatta diğer sanat dallarından daha fazla içgörüye ve anlayışa sahip olmaya ihtiyaç duyar. Bir ustası, bir kılavuzu yoktur; kişinin salt kendisi için ve tek başına edinebileceği bireysel bir deneyimdir.
 
Sevme Sanatı, bu sanatın nasıl ve hangi araçlarla icra edileceğinin anlatıldığı bir reçete ya da sevginin ne olduğu konusunda binlercesi bulunan bir kişisel gelişim kitabı değildir. Bunun çok ötesinde, artık bir klasik sayılan, hemen hemen tüm dünya dillerine çevrilen, yayımlandığı ülkelerde milyonlarca satan bu kitap, insanlığın geleceği için hümanist bir yaklaşım, sevme hakkında kusursuz bir felsefi manifestodur.
 
, “sevmek” eyleminin ana hatlarını belirleyen ve bunu felsefe ve psikoloji temelinde ele alan, incitmeyen, eleştirmeyen, dili ve içeriği asla eskimeyen bir kitap.
 
“Psikoloji alanındaki en önemli çalışmalardan biri.”"
"Ağzı ağzına dolu telefonlardan
 
Gözleri bozuk paralardan
 
 
Saplantılı duvar saatlerinden
 
İçkilerin giderek küçülmesinden
 
 
 
Belli, iyi şeyler olmayacak.
 
 
Bu kitaptaki şiirler Cemal Süreya’nın güz mevsimine ait. Erken kaybettiği dostları Edip Cansever ve Turgut Uyar’dan söz eden, türbeleri dolaşan ve “Yaşadım, Tanrım,” diye hayatının muhasebesini yapan şairin Sıcak Nal’daki tüm dizelerinde aynı melankolik hava esiyor."
"Türk edebiyatının tanınmış ve kıymetli yazarlarından Tarık Buğra sadece romanlarıyla öne çıkmış bir isim değildir. O, kalemini gerek hikâye gerek fıkra ve deneme gerekse tiyatro ve senaryo çalışmaları için de kıvrak ve usta bir şekilde kullanmıştır. Pek çok romanı oyunlaştırılmış ve hatta dizileştirilmiş, tiyatro eserleri de çok kez sahnelenmiştir.
Ötüken Neşriyat tarafından 1994 yılında Sıfırdan Doruğa-Patron şeklinde yayımlanan kitabı da bu tiyatro ve senaryo çalışmalarından ikisinin müstakil bir kitap olarak basılmış hâlidir. Daha sonra Tarık Buğra’nın eserleri piyes, senaryo, roman şeklinde tasnif edilmiş, bir tiyatro oyunu olarak yazılan Patron adlı eser ile bir senaryo çalışması olan Sıfırdan Doruğa isimli eser bu sebeple ayrılmıştır.
Tarık Buğra’nın Patron piyesinde olduğu gibi, Sıfırdan Doruğa adlı senaryo çalışması da Sakıp Sabancı’yı anlatmakta fakat esasen kişiyi değil, kişi üzerinden “milli sermaye” vurgusunu öne çıkarmaktadır."
Tuğba Coşkuner okurunu merakta bırakmıyor ve Baldağı Vadisi kitabında yarıda kalan macerayı elinizde tuttuğunuz bu romanda devam ettiriyor. Ejderhalarla insanlar arasındaki gerilim tırmanıyor ve ejderhaların soylarının tükenmesine sebep olacak bir dizi olay, serinin ikinci kitabı olan bu kitapta gerçekleşiyor. Fantastik hikâye hiç beklemediğiniz anda ve ustaca bir şekilde bilim kurguya dönüşüyor, çocukları hüüüp diye içine çekiyor. Bunu yaparken ahlak, değerler eğitimi, birlik ve beraberlik, aile, sevgi, merhamet, adalet, toplum olma bilinci gibi kavramlara değinen yazar olayları özel ihtiyaçlı çocuklar olan Galba ve Toran üzerinden anlatıyor. Galba gözleri görmeyen bir kız çocuğu iken, Toran kanatları çıkmayan bir ateş ejderhasıdır. Demir Şehirdeki Sır kendine inanmakla, dezavantajları avantaja çevirmekle ve cesaretle ilgili..
"Günümüz edebiyatının en saygın isimlerinden biri olan Mustafa Kutlu’nun son hikâye kitabı Sıradışı Bir Ödül Töreni adıyla çıktı. Kitap, Mustafa Kutlu’nun ironik üslubunu canlı bir biçimde yansıtıyor.
Bir kıyı kasabasında bulunan Türkiye Kafadanbacaklılar Derneği, kasabalarının adını duyurmak için şenlik yapacak ve bir ödül töreni düzenleyeceklerdir. Törende, sinemadan edebiyata, tiyatrodan arkeolojiye kadar pek çok alanda ödüller verilecektir. Hiç evlenmeyen, bakanlıkta müsteşarlığa kadar yükselen Aziz Bey. Ödül törenine giden süre içerisinde turizm potansiyelinden faydalanmak isteği, İstanbul moda sektörünün otantik ürünleri dünyaya pazarlama telaşı, marka olmak hırsı, “sihirli sözcük” medya, bürokrasi, göz önünde olmanın anlamından ve zirve yapan alışverişten söz açılırken bir taraftan da sakin bir kasabadan dünyaya seslenen bir kent çıkaran, çalışkan, girişimci Nezaket’in sessizce kendine dönmesi anlatılıyor.
Modern zamanların dönüştürdüğü insan ve coğrafya ilişkisini bu sefer bir ödül töreni etrafında anlatan Mustafa Kutlu, yüz yaşına da gelse insanı bırakmayan bir dünyanın varlığını, kahramanlarını tek tek ödül almaları için sahneye çıkardığındaki hâlleriyle, ironik bir dille anlatıyor.
Sıradışı Bir Ödül Töreni insanın dünyayla olan irtibatını benlik ve nefis üzerinden yeniden okumaya davet ediyor…"
"Lars Öhrström; Periyodik Tablo’daki elementleri farklı bir bakış açısıyla ele aldığı Paris’teki Son Simyacı’da, tarihi felaketlere dönüşen keşiflerden sömürüye kapı aralayan icatlara ya da savaşa hizmet eden bilimsel gelişmelere çarpıcı detaylarla, insanın yeryüzü tecrübesinin elementlerin hikâyeleri ile nasıl kesiştiğini irdeliyor.
Paris’teki Son Simyacı’yı okurken, hayati öneme sahip uranyumu çıkarları için kullanan Afrikalı diktatörler, değerli metal kaynaklarını bulmak için sefere çıkan 18. yüzyıl kâşifleri ya da çelik üretiminin sırları peşine düşmüş endüstriyel casuslarla karşılaşacak; Hinderburg zeplininin helyum yerine hidrojenle dolu olmasının trajik sonuçlarına, asetonun Birinci Dünya Savaşı’nda oynadığı önemli role ve ünlü “kalay düğmeler” efsanesi ile Napolyon’un çöküşünün ardındaki gerçek hikâyeye tanık olacaksınız. Dahası her bir bölümde elementlerin ayırt edici özelliklerini ve kimyagerlerin bunları pratik kullanıma sunmalarını mümkün kılan kavram ve ilkeleri öğreneceksiniz.
; kimyanın laboratuvarlardan çıkıp hayatlarımıza yön verişine ilişkin büyüleyici (ve zaman zaman da ürkütücü) hikâyeleri ile elementlerin sıra dışı dünyasını, tarihe iz bırakan olaylarla birlikte keşfetmek isteyenler için eşsiz bir eser.
“Bu kitaptaki hikâyeler, dünyanın dört bir yanından sıradan ve sıra dışı insanların çeşitli kimyasal elementlerle kasti ya da tesadüfi karşılaşmalarıyla ilgili maceralarını, başarılarını veya talihsizliklerini odağına alarak görünenle gerçeklik arasındaki uçurumu kapatmaya çalışacaktır.”"
"Yazın son gününün şafak vaktinde, zırhlı bir araç karakolun yanındaki otoyoldan çıkıp gümbürdeye gümbürdeye Market Caddesi'nde Embarcadero'ya doğru ilerler. Celeste Ana ve öteki emekliler Sosyal Sigortalar Kurumu'nun açılış saatini beklerken, hızla gelen bir Ford Taurus açıklanamaz bir biçimde kamyonla çarpışır. Her yere banknotlar saçılır. Celesta Ana bunun geleceğe ilişkin bir görüntü olduğuna inanır; kıyamet günü nihayet gelmiştir. Para dolu bir çuval kapıp Allen Oteli'ne yönelir...

Bu kitapta, Peter Plate'in taklit edilemez anlatımıyla Allen Oteli sakinlerinin yaşamlarının bencil ve mantıksız dürüstlüğüne tanık olacaksınız."
Tarık Buğra'nın ilk romanı. Rahmetli Mümtaz Turan bu eser için "Tarık Buğra'nın burada iddiasız görünüşüne rağmen büyük bir tezi, "Yirminci asrın hüznü" dediğimiz hastalığı ele aldığını sanıyorum. Günümüzün trajedisi romandaki maceralara bir fon müziği gibi baştan sona refakat ediyor." diyor.

Necip Fazıl, oynanmasından ziyade okunması için kaleme aldığı bu eserini, "tek perdede bir hikaye" şeklinde takdim eder. Eser ilk defa 1943 Büyük Doğu'larında tefrika edilmiştir.
"''Siyah Süt, cesur, şaşırtıcı, tılsımlı bir roman: Bunca kötülüğün ortasında, bize umut veriyor Elif Şafak, dayanabilmek, direnebilmek ve sonra hayata, bir mucize gibi, yeniden başlayabilmek için.''
Selim İleri"
"Yahya Kemal, edebiyatımızda büyük merhale teşkil eden şiirlerinden başka, makaleler, denemeler, hatıralar, tarih ve tefekkür yazıları, edebi ve siyasi portreler, nihayet bu kitapta görüldüğü gibi, Siyasi Hikayeler yazmıştır.
Onun nesir, bilhassa hikaye üslubu, şiirinden başkadır. Şiiri, nesirden tamamiyle ayrı bir söyleyiş kabul eden şair, manzumelerinden ne kadar som bir şiiriyet toplamışsa, nesirlerinde ve hikayelerinde o kadar nesrin ve hikayenin icap ettirdiği sade ve anlatıcı bir üslup kullanmıştır.
Onun şiir mısralarının sihirli ahengi içinde erişmiş gibi, ancak hissedilen, zengin duygu, düşünce, görgü, bilgi, sezgi, sosyal müşahede, zeka ve psikoloji, nesirlerinde ve bilhassa hikayelerinde daha göze çarpar halde ve daha tasrih edilmiş mahiyettedir..."
18. yüzyıl ile 20.yüzyılın ilk çeyreğindeki aydınlar ve devlet adamları; bir imparatorluğun yıkılması ve onun yerine millî bir devletin kurulmasında, bir kültür ve medeniyet dairesinden başka bir kültür ve medeniyet dairesine geçişte şu veya bu şekilde pay sahibidirler. Bunun için de onları bütün yönleriyle tanımak bir zarurettir. Yahya Kemal, bunu yaşamış aydınlardandır. Bu kitapta toplanan yazılarında o, döneminin siyâsî ve edebî şahsiyetlerinin az bilinen hususî taraflarına kısmî bir ayna tutmaktadır. Yahya Kemal’in hâtıra çeşnisindeki bu yazılarıyla dönemin siyâsî ve edebî bazı şahsiytlerini daha yakından tanıma imkânına kavuşuyoruz.
"Peygamberlerin ve ümmetlerinin hayatlarında akıl sahibi kimseler için büyük ibretler ve dersler vardır. Nitekim Allâhü Teâlâ “Muhakkak ki (evvelki) peygamberler ve ümmetlerin kıssalarında akıl sahipleri için büyük ibretler vardır.” (Yûsuf sûresi, âyet 111) buyrulmuştur.

“Muhakkak ki size Resûlullah’da pek güzel bir örnek vardır.” (Ahzab sûresi, âyet 21) buyrularak Peygamber Efendimiz’in (s.a.v.) hayatında ümmet-i Muhammed için büyük ders ve örnekler olduğu beyan buyrulmuştur."

"Mütareke döneminin İstanbul’u. Batı hayranı Türkler, düşman subaylarıyla 
aşk serüvenleri yaşamak için çırpınan Türk kızları, çıkarlarını emperyalist 
İtilaf Devletleri’nin zaferine bağlamış adamlar... Çöküşü ve kokuşmuşluğu 
anlatan roman, Anadolu’daki dirilişi önce sezdirir, sonra giderek artan bir 
şekilde duyurur.
Yirminci yüzyılın ilk yarısında büyük bir üretkenlikle dergilere yazdığı şiir, 
öykü, makale ve eleştri türü yazılarla Türk edebiyatı sahnesine adımını atan 
Yakup Kadri Karaosmanoğlu, romanları, hikayeleri, denemeleri, oyunları 
ve anılarıyla, en önemli edebiyatçılarımız arasında yer alır. Üslup özellikleri 
bakımından Yakup Kadri’nin 1910’dan 1974’e dek verdiği eserler Türkçe’nin 
geçirdiği bütün evreleri yansıtır. Eserlerinin konu ve fikir zenginliği de 
dil özelliklerinin çeşitliliğinden aşağı kalmaz. Yakup Kadri’nin Fransız 
edebiyatı etkisinde başlayan yazarlığı, 1920’lerden sonra özgün bir sese 
kavuşarak siyasi ve sosyolojik konulara, tarihe, dönem çatışmalarına ve 
birey psikolojisi irdelemelerine yönelir. Fecr-i Ati’den yetişmiş ama bunu 
izleyen elli yıl boyunca toplumsal koşullar, tarihi süreçler ve bireysel 
portreleri romanın dokusuna işlemek için roman tekniğiyle de boğuşmuş 
bir yazar olan Karaosmanoğlu’nun eserleri, hala tüketilmemiş ayrıntılarının 
tartışılıp incelenmesi gereken zengin bir “panoroma”dır."
"Sokakta alışılmışın dışında bir hareketlilik vardır. Seslerin ardı arkası kesilmez. Kahramanımız uykusundan gürültüyle uyanınca balkondan yaşananları izler. Ne olduğunu anlamak için sorduğu sorular da bitmek bilmez.
 
Usta yazar Bilgin Adalı’dan gürültü kirliliği üzerine kısa ama etkili bir öykü...
 
Büşra Çakmak’ın resimlediği kitap 6 yaş üstü çocuklara hitap ediyor."
Sokrates, gençleri yeni fikirlerle baştan çıkarmak ve tanrıları reddetmek suçundan yargılandı. Hayatına kastedilen M.Ö. 399’daki mahkeme, hitabet türünün ilk örneklerinden sarsıcı bir savunmaya sahne oldu. Sokrates’in savunmasını izlemeye gelen meraklı topluluk arasında, öğrencisi Platon da bulunuyordu. Bu elim hadise sonrasında Platon, özgün ruhuna dürüstçe sadık kaldığı, Sokrates’in ağzından söylettiği konuşmayla Batı felsefesinin en meşhur metnini kaleme aldı. Eser aynı zamanda, suçlayanlara karşı Sokrates’i savunmak ve savunanların inandığı gerçek Sokrates’i tanıtmak için düzenlenmiş, tarihsel arka plana sahip bir edebiyat metnidir.
"Çok zordur konuşmak sevgili ölülerimizle,
Rüyalardan bildiğimiz üzere!
Endişemizi, kırılganlığımızı, utancımızı
Görmezden gelirler. Artık eskisi gibi olmayışları
İnsana fena koyar. Uzak bir savaşta ölen
Okul arkadaşımız, şaşkın değildir bizi
kapısında görmekten;
İşaret eder biraz kaygısız, biraz kederli,
Bodrum katı odasındaki su birikintilerini.
SOLGUN ATEŞ

Nabokov dilimizi kullanmayı ve dönüştürmeyi seçmekle, hepimize şeref bahşetmiştir.
ANTHONY BURGESS"
Bu eser, ‘Tarih Boyunca Büyük Mazlumlar’dan sonra beklenmesi ve ona eklenmesi gereken bir bahsi çerçeveliyor. İmân ve ideal uğrunda umumi mazlumluk davasının çok yakından, öz hayatımızdan, yakın tarihimizden ele alınması ve hususi planda gösterilmesi… Bu yakın tarih ve hususi plân, İttihad ve Terakki ile başlayan, Cumhuriyetle yerleştiğini gördüğümüz İslâm nefretinin zeminini çizer ve o zemin üzerinde en kuduz zulüm kılıciyle düşürülen mazlum başların hikâyelerini anlatır.
"Cesare Pavese’nin şiirlerinden yapılan bu seçkide, Pavese’nin Çalışmak Yorar, Sevgisizlik Şiirleri, Toprak Ve Ölüm, Ölüm Gelecek Ve Gözleri Gözlerin Olacak ve bu kitapların dışında kalmış veya genişletilmiş baskılarında yer alan diğer şiirleri yer alıyor.
Bir şiir kitabının şeridinde kendisini “çağdaş şiirin en ayrıksı seslerinden biri” olarak niteleyen Pavese, Kemal Atakay çevirisi ile “Yeryüzü Şiirleri”nde."
Berna Güzey Yırtıcı’nın, üçü ödüllü toplam dokuz hikâye ve iki denemesinden oluşan Son Zeytinler, hayatın türlü sahneleri arasında kaybolup kendisini bulmaya çalışan insan hallerini yalın, gösterişsiz ve okuyanı içine çeken bir dille aktarıyor. Dolambaçsız anlatının patikalarında iç ısıtan ve bizi düşünmeye sevk eden bu kalem işlerinde, maddi dünyanın gerçekleriyle çerçevelenenler kadar, masalsı ve fantastik ögeler içeren, daimi mutluluğun, önyargısız yaşamın, özlenen dostların arandığı, hodkâmlıkların, ihtirasların, iyilik ve adanmışlıkların, anlamlı bir bütünün parçaları olarak işlendiği, hepimizin hayatına dair izler beliriyor.
"İsmet Özel’in son on dört senede neşredilmemiş kitabı SORULUNCA SÖYLENEN’in yeni baskısı yapıldı. Kitap, 1977 ila 1999 yılları arasında İsmet Özel ile yapılmış mülakatları ihtiva ediyor. Kitabın arka kapağında şu satırlar yazmakta:

""Soruyorsunuz: İslâm düşüncesi bir kalkınma ideolojisi olabilir mi? Soruyorsunuz: İslâm düşüncesi anti-emperyalist bir mücadele programında temel unsur haline gelebilir mi? Soruyorsunuz: İslâm düşüncesi komünizme karşı bir silah olarak kullanılabilir mi?
Bunların hepsi yirminci yüzyılda yapılmıştır ve yapılmaktadır. Ama bütün bu olup bitenin, devam etmekte olanların kelime-i tevhid ile müsbet mânâda bir ilgisi olduğunu sanmıyorum. İslâm’ı bir araç olarak görmek, İslâm’dan daha üstün hedeflerin bulunduğunu kabul etmek anlamına gelir. Eğer İslâm’dan, yani Allah’a teslimiyetten daha üstün değerler varsa Müslüman olmaya ne gerek var."""
Ünlü İngiliz bilim adamı Maurice Cornforth’un bu küçük kitabı, çok yönlü ve kapsamlı felsefi-bilimsel incelemenin, marksizmin felsefi konularına ilgi duyan her okuyucu için kolayca anlaşabilir bir sentezini içeriyor. Yazar bu yapıtında, marksizmin insan ilişkilerinin kavranması alanına materyalist ve insancıl yaklaşımının bir özetini vermeye, marksizmin özellikle   «yabancılaşma » ve din karşısındaki tutumunun bir açıklamasını yapmaya çalışmakta ve marksist ahlak teorisinin bir çok konuları üzerinde açıklık getirmektedir.
Hem güçlü bir ordu hem de dengeli bir sivil-asker ilişkisi aynı anda mevcut olabilir mi? Hangi ordu modeli benimsenmelidir? Subaylar nasıl eğitilmelidir? Kadın askerler veya gazilerle ilgili kurumsal politikalar neye göre oluşturulmalıdır? Sosyologlar, savaşçı birlikler kurmaya nasıl katkı sağlar? Tüm bu sorular ve daha fazlası, temelleri 2. Dünya Savaşı sırasında atılan askerî sosyolojinin alanına girmektedir. Ancak ordu-toplum ilişkisinin Türkiye’ye has bazı benzersiz özellikleri bulunmasına rağmen bir “Türk Askerî Sosyolojisi”nden bahsetmek için henüz çok erken. Bu gecikme bir yandan ordunun toplumla ilişkisini sağlıklı bir incelemenin konusu yapmayı zorlaştırırken öte yandan mevcut kısıtlı sayıdaki çalışma “Batı” ülkelerindeki kuramlar etrafında şekillendiği için çoğunlukla Türk toplumunun dinamikleri yok sayılmıştır.
Yazarın değil konuşan Cemil Meriç Sosyoloji Notları ve Konferanslar, Cemil Meriç'in İstanbul Üniversitei Edebiyat Fakültesi Sosyoloji Bölümü'nde 1965'ten 1969'a kadar anlattığı dersleri, verdiği birkaç konferansın metnini ve bazı sohbetlerinden alınan notları içeriyor. Donmuş bir müfredatı anlatan bir "hoca" değil, öğrencileriyle ve dinleyenleriyle birlikte sesli düşünen bir fikir adamı, Cemil Meriç. Bu sesli düşünmeler; Cemil Meriç'in daha sonraki yıllarda yazdığı kitapların malzemesini, taslaklarını oluşturoyor. "Yazar"ın ve "hoca"nın düşüncesini olgunlaştırmasının izini sürmeyi sağlayan metinler okuyacaksınız. Sesli düşünmenin belki disiplinsiz, dağınık, bazen spekülatif, ama yaratıcı ve kimi zaman da yazılı olandan daha canlı evreni...
"Sözün Doğrusu, önce televizyonda bir yıl boyunca yayınlandı. Sonra o sohbetler iki cilt haline getirildi. Sözün Doğrusu dolayısıyla aşağıdaki 17 kuruluş tarafından Yavuz Bülent Bâkiler’e çeşitli ödüller verildi:
Azerbaycan Asya Üniversitesi: Fahri Edebiyat Doktoru;
Azerbaycan Gence Üniversitesi: Fahri Edebiyat Doktoru;
Azerbaycan Ziyalılar Cemiyeti: Şeref Üyeliği;
Azerbaycan Halk Cephesi: Dünya Türklüğüne Hizmet Ödülü;
Kırgızistan Ahmet Yesevî Üniversitesi: Dünya Türklüğüne Hizmet Ödülü;
T.C. Başbakanlık TİKA: Dünya Türklüğüne Hizmet Ödülü;
Türk Dünyası Yazarlar ve Sanatçılar Vakfı: Dünya Türklüğüne Hizmet Ödülü;
Türk 2000’ler Vakfı: Dünya Türklüğüne Hizmet Ödülü;
Azerbaycan Dünya Genç Türk Yazarları: Dünya Türklüğüne Hizmet Ödülü;
Dil Gazetesi: Dünya Türklüğüne Hizmet Ödülü;
Karaman Valiliği: Türk Diline Hizmet Ödülü;
Kombassan Holding: Türk Diline Hizmet Ödülü;
Selçuk Üniversitesi İletişim Fakültesi: Türk Diline Hizmet Ödülü;
Türkiye Yazarlar Birliği: Türk Diline Hizmet Ödülü;
Fırat Havzası Gazeteciler Cemiyeti: Türk Diline Hizmet Ödülü;
Radyo-TV Gazeteciler Derneği: 1999 RTGD TV Oskarı;
Sivaslılar Eğitim Kültür ve Yardımlaşma Vakfı: Yılın Edebiyatçısı Ödülü.

Sözün Doğrusu; Türkçe düşünen, Türkçe konuşan, Türkçe yazan herkes için önemli bir kültür hizmeti."

"Tanpınar Külliyatı yeni eserlerle genişliyor…
Tanpınar Arşivi’nden yayına hazırlanan ilk kitap:
Suat’ın Mektubu
 
Tanpınar, Huzur’u yayımladıktan sonra yaptığı bir söyleşide kendisine yöneltilen, “Huzur devam edecek diyordunuz?” sorusuna “Edecek, tabii edecek. Mümtaz ölmemiştir. Hâlâ yaşıyor ve yeni bir insan olarak doğmak için beni zorluyor” cevabını verir ve şunu ekler: “Fakat daha evvel Huzur’un öbür kısmını neşredeceğim, yani Suat’ın Mektubu’nu. Küçük bir eser, okuyucu orada Mümtaz’ın meselelerini daha başka bir planda görecektir.”
 
Tanpınar’ın bu niyetini kuvveden fiile çıkardığını İÜ Türkiyat Enstitüsü’nde bulunan arşivindeki sayfalar göstermektedir. Bu sayfalar, eksik de olsa Tanpınar’ın “küçük bir eser” olacak dediği mektup üzerinde ciddi bir emek harcadığını göstermektedir. Sayfaların büyük bir kısmı daktilo edilmiş, bunların her biri daha sonra eski yazıyla bol miktarda çıkmalar ve eklemelerle epeyce değiştirilmiştir. Daktilo edilmesi, kalemle yazmayı tercih ettiğini bildiğimiz Tanpınar’ın metni en azından bir defa elinden çıkardığını, daha sonra üzerinde yeniden çalışmaya başladığını gösteriyor.
 
; romanının karakterlerinden Suat’ın, arkasında Mümtaz’a hitaben yazdığı bir mektup bırakarak intihar etmesini işler. Huzur’da bir paragrafı yer alan bu mektupta Suat açısından Mümtaz’ın anlatılması ve Suat’ın kendi içine dönerek kendisini açıklaması ilgi çekicidir. Bu yarım kalan eseri kitaplaştırmayı tercih etmemizin nedeni de romanıyla olan bu doğrudan ilişkisidir.
 
İstanbul Üniversitesi Türkiyat Araştırmaları Enstitüsü’nde bulunan Tanpınar Arşivi, Prof. Dr. Handan İnci’nin çabalarıyla Mimar Sinan Güzel Sanatlar Üniversitesi, Marmara Üniversitesi ve İÜ Türkiyat Enstitüsü’nün işbirliğiyle dijitalleştirilmiştir. MSGSÜ bünyesinde kurulan “Ahmet Hamdi Tanpınar Edebiyat Araştırmaları ve Uygulama Merkezi” tarafından arşiv üzerinde çalışmalar devam ettirilmektedir. , bu çalışmaların ilk ürünüdür.
 
’nu kitapta üç farklı şekilde göreceksiniz. Birinci bölümde, Tanpınar’ın üzerini çizdiği kelime ve satırlar metinden çıkarılmış, gerekli yerlerde sayfaları birbirine bağlayacak kısa notlar konulmuştur. Bu şekilde yazarın metnine sadık kalınarak bir kurgulamaya gidilmiştir. İkinci bölümde ise aynı sıralamaya bağlı kalmakla birlikte bu defa hiçbir ayıklama yapılmamış, üstü çizili bütün kelimeler ve iptal edilmiş paragraflar olduğu gibi muhafaza edilmiştir. Bu bölümde ayrıca arşivdeki sayfaların görsellerine de yer verilmiştir."
"Rus ve dünya edebiyatının en önemli eserlerinden biri kabul edilen Suç ve Ceza, Dostoyevski’nin olgunluk çağının bütün ihtişamını sayfalarına sığdırır. Onun gözlem gücü, eleştiriyle kurgusal romanın ahengini yakalama becerisi en çok Suç ve Ceza’da belirginleşir. Raskolnikov’u cinayet işlemeye sürükleyen toplumsal yapıyı ve kahramanın ona taban tabana zıt zihin dünyasını resmeden usta yazar, okurları suçun ahlâki boyutunu sorgulamaya zorluyor. 
“Sonunda nerede olduğunu hatırlamadan oradan uzaklaştı; meydana ulaştığında tüm bedenini, ruhunu kaplayan müthiş bir duyguya kapıldı. Ansızın Sonya’nın sözlerini hatırladı: ‘Hemen şimdi bir dört yol ağzına koşun, yere kapanın, kirlettiğiniz toprağı öpün ve dünyanın önünde saygıyla eğilerek ‘Ben bir katilim!’ diye bağırın!"""
"Dünyada insanların yaşadığı ülkelerden başka hayvanların da yaşadığı ülkeler vardır. İçinde balıkların, ahtapotların, denizyıldızlarının yaşadığı “Sular Altında Bir Ülke” de bunlardan birisi...
“Sular Altında Bir Ülke” kitabında ahtapotlarla ittifak kurmuş köpek balığı ile kılıç balıklarının savaşına şahit olacaksınız. Deniz mavisi sularda bir mücadele örneği göreceksiniz. Aynı zamanda, fedakârlığın, yardımlaşmanın, kardeşlerini korumaya çalışırken canını ortaya koymanın güzelliği yansıyacak yüreklerinize...
En sonunda kılıç balıkları, köpek balığını etkisiz hale getirecekler. Ahtapotlarla barış dolu eski günlere yeniden dönecekler. Sular altındaki ülkede yeniden sevgi, barış ve kardeşlik dolu günler başlayacak.
Nasıl olduğunu merak ettiniz değil mi? O halde hepiniz giyin hayalî dalgıç kıyafetlerinizi! Dalın sular altındaki ülkenin derinliklerine! Kılıç balıklarının zaferini canlı canlı yaşayın."





"Otuz ikinci Osmanlı padişahı, doksan altıncı İslam halifesi olan Sultan Abdülaziz Han, 7 Şubat 1830'da doğdu.

Küçük yaşından itibaren Arapça ve Farsçayı, dinî ve fennî ilimleri öğrendi. Ata binmeyi, güreş tutmayı, cirit atmayı ve zamanın bütün silahlarını en iyi şekilde kullanmayı öğrendi. Dünya siyaseti ile yakından alakadar oldu.

Osmanlı donanmasını dünyanın sayılı donanmalarından biri haline getirdi. Tersanelerde zırhlılar imal ettirdi, tophaneler ve silah imalathaneleri kurdurdu, birçok sahada yenilikler ve gelişmelere imza attı.

Sultan Abdülaziz Han tahta geçtiğinde; Osmanlı eski heybet ve haşmetini hayli kaybetmiş, Tanzimat ile gelen Batılılaşma havası, taklitçilikten öteye gidememiş, çok yönlü bir revizyona girişilmişti.

Ancak, devlet ve millet uğruna büyük hizmetlerde bulunmuş Sultan Abdülaziz Han, Osmanlı’nın eski gücüne kavuşmasına mani olmak isteyen yabancı devletlerin de desteğiyle birkaç gafil devlet adamının tertibiyle tahttan indirildi ve ardından yine aynı tertiple 4 Haziran 1876’da şehîd edildi. Bu kitapta, bir şehîd sultana tertiplenen hain planın perde arkasını okuyacaksınız..."
"Devlet-i Aliyye-i Osmâniye, dünyâ târihindeki en büyük devletlerden biridir ve aynı zamanda muazzam bir medeniyetin de kurucusu ve en mühim temsilcisidir. Onu bilmek, onun târihini yazmak; neredeyse dünyayı bilmek ve dünya târihini yazmakla eşdeğerdir. Bugün, bir zamanlar Osmanlı’nın hüküm sürdüğü topraklar üzerinde, kırk beş ayrı ülke vardır ve bu ülkelerde dört yüz milyondan fazla insan yaşamaktadır.
Bu yüce devleti anlayabilmek, onun yalnız siyâsî ve askerî târihini bilmekle mümkün olmaz. Hattâ, onun ictimâî, iktisâdî, hukûkî ve idârî teşkilâtını anlamak; dinî, tasavvufî, ilmî ve fikrî husûsiyetlerini öğrenmek, öncelikle şarttır. Günümüzde maalesef Osmanlı Devleti hakkında bilinenler, bilinmeyenlere nispetle çok azdır.
Yayınevimiz tarafından neşre hazırlanan “Osman Gâzî’den Sultan Vahidüddin Han’a OSMANLI TARİHİ” isimli çalışmamızın ilk dört cildini çıkarmış bulunuyoruz. Tamamı on cilt olması düşünülen eserimizde Osmanlı’nın siyâsî, askerî, iktisâdî ve ictimâî târihi; başta pâdişâhlar ve valide sultanlar olmak üzere hânedân mensuplarının ve bazı mühim devlet erkânının hayatları, şahsiyetleri, hizmetleri ve hayrâtı; yabancı devletlerle olan münâsebetler ve teşkilat tarihi mevzuları ele alınmaktadır. Metin, anlatılan hâdiselerle mütenâsip târihî menkıbelerle süslenmiş, kuru ve sıkıcı bir anlatımdan uzak durulmuştur. Arşiv vesîkaları, minyatürler, gravürler, resimler, fotoğraflar ve haritalarla eserimiz, daha da zenginleştirilmiştir. Eserden elde edilecek istifâdeyi mümkün olduğu kadar artırabilmek maksadıyla en son cilde umûmî bir kronoloji, târih lügati ve dizin ilave edilecektir."
Sarraf Nizamattin’in küçük kızı babasının kalbine tutkundu. Onun, her bir mevsimde ayrı çarpan, ama her seferinde aynı kalmayı bilen bir kalbi oldu­ğunu biliyordu. Bu yüzden anlayışlı ve bilgeydi; bu yüzden katının karşısında yumuşak, uzağın yanında yakın, yalnızın arkasında yandaş gibi dururdu. Bir hakikat kendini ona açmadan, o asla önyargının patikalarında yürümeye kalkmazdı. Çift kanatlı kapı kendisi için çalınmaya başladığında, küçük kız, hiçbir beklentisi olmadan oturdu perdenin gerisine. Bu haliyle, Simurg’a varmak için yollara düşen saf kuşlara benziyordu. Neyi aradığını, perdenin öte yüzünde bekleyenler söyleyecekti ona. Bu oturuş öyle uzun sürdü, öyle uzun sürdü ki, bütün kent onu konuşur oldu.
Surat asmak hakkımız diyoruz, ama bunu eleştiri hakkımızı elde tutabilmek için söylüyoruz.
"Leyla’ya sormuşlar:
- “Sen mi Kays’ı daha çok sevdin; yoksa o mu seni?” Kara gözlü, kara saçlı, kara benli Leyla iç geçirdi, üzüldü:
- “Dostlar, bu nasıl bir soru, bana böyle bir soruyu nasıl sorarsınız?! Elbette ben onu sevdiğinden daha çok sevdim...”
- “İyi ama Leyla, o senin için deliye döndü, çöllere düştü, adı Mecnun’a çıktı ve kurtlarla, kuşlarla konuşur oldu...”
- “İşte bakın, o gitti, bana olan aşkını ona buna anlattı, ben ise aha şuracağımda, kalbimin içinde onun aşkını saklayıp durdum, hiç kimseyle ne paylaştım, ne kimseye dert yandım. Şimdi siz karar verin, o mu beni daha çok sevmiş, ben mi onu?!...”

Mecnun kurtlarla, kuşlarla konuşarak anlatmış sevdasını, Leyla susarak yaşamış büyükaşkını. Duygularını bedeninde en ağır ama bir o kadar da eşsiz taşımış. Susarak anlatmış özlemini, sevgisini, bekleyişini... Gözyaşlarında susmuş, çığlıklarında susmuş.
Konuşarak mı anlatılır hep anlatılmak istenilenler, sustuğunda ifade edemez mi insan kendini? Sustuğumuzda gözlerimiz
başlamaz mı konuşmaya? Gözler anlatmaz mı kalpten gelen kimi zaman gri, kimi zaman siyah ve kimi zaman da beyaz sözleri.

Ruhumuzun derinliklerinde taşırız susabildiğimizdeki asaleti. Dilin ucuna gelen onca sözü bizi esir almasın diye o derinliklere kilitleriz. Konuşmanın verdiği tada, susarak şerbet katarız.

İşte bu yüzdendir ki konuşmak kadar sus-manın da asaleti ve şerefine ermek büyük bir sanattır."
Bu kitap, ilkokul öğretmeni olarak yetişmek üzereyken, Birinci Dünya Harbinde savaşa katılan ve sonra Büyük Turan'ı kurmak yolunda Kafkas, Hazer ülkelerine koşan bir Türk gencinin hikayesidir.
"Sukût Sûretinde", 33 şiirden oluşuyor. Bu sayı, tesbihte bir boğum sayısıdır. (Böylece en az iki kitabın daha bulunduğunu düşündüm. 99'a tamamlanınca bir kitap da imâme ve imâmecikler için. İmâmenin ilk kubbeciğine gömülü minik mercekten görünen Kâbe için, Mescid-i Nebî için. Sonra püskül var. Ve püsküle sürülen gül kokuları için. Ve Akik tesbih için ayrı, Firûze ve Çeşmibülbül için ayrı, Oltu Taşı siyah kehribar için apayrı birer zikir kitabı. Uzun soluklu zâkirler için, Zâkirbaşı'lar için.) Her şiir, bir tesbih tanesine karşılık gelen ayrı bir zikir cümlesi gibi düşünülmüştür. Ancak bu 33 beyit, bilinen zikir cümlelerinden farklıdır. Bu derviş Mekke'yi, Kudüs'ü, İstanbul'u Filistin'i, devrimi, katsayısı artan direnişi zikrediyor. Zira "dervişin fikri neyse zikri odur". Pakdil, 13 yıl süren sükût döneminde -Fetret Dönemi de 13 yıl sürmüştü- zikrini, dolayısıyla eylemini sürdürmüştür. Tekrar ve sayı, zikirde gerekli bir prensiptir. Buna da uyarak yıllarca zikir gibi sürekli tekrarladığının sayısını dipnotlarla ve derviş disipliniyle belirlemiştir.

Nasılsa kendini kaybetmeyen birinin sesini duymaya başlıyorum. Belki de insan değil. Belki de o şehirde olup bitenleri, gelecek kuşakların iyi anlamaları için, yavaş yavaş ve bulandırmadan anlatan biri. Belki bir mantık, bir akıl. Ama hiçbir zaman tarih değil. Belki onunkine benzer bir dille, dinlememiz için peşine takılmış biri. Onunla istediğimiz an dar sokaklarda, meydanlarda, bulvarlarda karşılaşabiliriz. Bize Maraş'ın ilkin İngilizler, daha sonra da Fransızlar tarafından işgal edildiğini, şehir halkının nasıl tecavüze uğradığını, bunlardan en önemlisi olarak, ermeni devriyelerinin kadınlara nasıl ve niçin sataştığını ve Sütçü İmam'ın bunları nasıl tabancasıyla susturduğunu anlatacaktır.
"Kim Sevmez Sütü!
Bu süt dedikleri de ne ki! Sütün içinde neler var? Bize yararı ne?
İnek ne zaman evcilleştirildi? Tarihte, ineğin sütü ilk ne zaman sağıldı?
Annesinden ve dedesinden sütün yolculuğunu dinleyen Ali’nin yakışıklı ve güçlü bir çocuk olmasının ve Möömu’ya duyduğu sevginin hikâyesi."
"KÖPÜK
Portakal buğusudur yalıyan seni beni
Kentte başlarken gece horozun terkettiği
Bir kadını havlıyor taşıyor o ıssız köpekler ki
Kırmızı bir karpuzun ortasından kesilen o köpekler ki
Deniz mi dedin ne denizi
Ben Kristof Kolombun uşağı değilim
Ben ırmakçıyım denizci değilim
Kulağımda ne bir aşk ne de bir kürek sesi
Bir meydan uğultusu barbar bir inşaat sesi
Bir kene kente girdin
Bir kadını al onu yont yont anne olsun
Her kadın acıma anıtı bir anne olsun"
Elinizdeki kitap, şair ve patron arasındaki ilişkiyi, ontik ve epistemik yönüyle ele almayı deniyor. İnalcık, klasikleşen “Has Bağçede Ayş u Tarab” ile “Şair ve Patron” eserlerinde bu ilgiyi bir tür sanat ekonomisi etrafında izah ediyor. Weberyen bir okumayla İnalcık, patrimonyal sistemlerde sanatın gelişimini hamilik sistemi etrafında, ‘işret meclisleri’ ve ‘adab’ geleneği üzerinden açık ediyor. Çalışma İnalcık’ın okumalarını olumlama ve değerlendirme eğilimindedir.
"Yazarlar ve Şairler Sözlüğü, ilköğretim ve orta öğretim kurumları öğrencilerine Türk ve dünya edebiyatınn şair ve yazarlarını tanıtmak amacıyla hazırlandı.

Bu sözlükte, şair ve yazarların yaam öykülerine, sanat anlayışlarına ve eserlerine yer verildi.
Yazarlar ve Şairler Sözlüğü'nün öğrencilerimize ve öğretmenlerimize yararlı bir kaynak olacağına inanıyoruz."
"Kazak edebiyatının abidevî şairi Şakarimin hayatı, sanatı ve mücadelesini anlatan bu kitap, yalnızca bir şairin biyografisini değil, Kazak kültür, düşünce ve siyasi tarihi içinde olağan üstü önem arz eden bir dönemi anlatıyor. Kazakistanın günümüzdeki en gözde üniversitelerinden L. Gumilov- Avrasya Üniversitesi Rektörü Yerlan Sıdıkov tarafından kaleme alınan eser, 20. Yüzyılın başlarındaki Kazak dünyasına götürüyor.

Bolşevik kurşunları ile şehit olan, isminin anılması ve şiirlerinin okunması, nerdeyse tüm Sovyet döneminde yasaklanan Şakarimi ve onun yaşadığı dönemi tanımadan gerek Kazak edebiyatını gerekse Kazak kültür ve siyasî tarihini gereği gibi anlamak mümkün değildir.

Okuyucu bu eserle Şakarimin yaşadığı coğrafyayı, onu yetiştiren kültürel ortamı, sosyal hayatı, şairin üstadı Abayı ve dönemin diğer aydınlarını, Kazak siyasî ve düşünce tarihine damgasını vuran Alaş Hareketini, onun liderlerini, Kazakistanın Bolşevik rejimine girişini ve bir onurlu bir halkın şairinin aklanması için yarım asrı aşan bir süre nasıl mücadele verdiğini yakından tanıyacaktır. Cengiz Dağlarının başında bir derviş şairin ve bir grup aydının kendilerini uluslararası düzeyde nasıl yetiştirdiklerine şahit olacak ve şaşıracaktır.

Bu eserle Şakarimi Kazakistan ve dünya kamuoyunun gündemine yeniden taşıyan Yerlan Sıdıkova şükranlarımızı sunuyor ve Kazak edebiyatı ve tarihiyle ilgilenen herkese bu kitabı okumalarını hararetle tavsiye ediyoruz."
"Cemal Süreya sadece iyi bir şair değil. İyi bir çevirmen, iyi bir eleştirmen, iyi bir deneme yazarı, iyi bir okur. Hayatı boyunca şiirle nefes almış, sadece kendi şiirini değil, ait olduğu edebiyat dünyasının tüm verimlerini önemsemiş bir edebiyat insanı.
 
Şapkam Dolu Çiçekle, Cemal Süreya’nın özellikle Türk şiiri üzerine yazdığı kapsamlı yazılarının derlendiği bir kitap. Dağlarca, Tevfik Fikret, Oktay Rifat gibi devlerin şiirleri bu yazılarda enine boyuna inceleniyor.
 
Cemal Süreya’nın bu kitapta Nâzım Hikmet için kurduğu şu cümle aslında onun yazıları için de söylenebilir: “Okudukça yüzümüze kan geliyor.”"
Her şeyden önce yaratılan, gayb sarayının Sultanı, “Seni ancak âlemlere rahmet olarak gönderdik.” tılsımı ile örtülü bulunan, kurbiyyet sancağının bayraktarı. “Eğer sen olmasaydın, eğer sen olmasaydın, âlemleri yaratmazdım.” sözünün muhatabı. Kendisini yaratan Rahmân’ın şehâdetiyle marifet semâsında tecellî eden Ahmedî sıfatların sahibi, ihsân ve inâyet parlaklığı ile vahdet yayına yaklaşan, “Harîsun aleyküm” (O size çok düşkündür, mü’minlere çok merhametlidir, onlara hep hayır diler.) âyetinin hakikatı ve emsâlsiz güzellik tarzı ile şekillenen mânânın eşsiz sahibi. “Kalb gördüğünü yalanlamadı.” Âyetinde ifade edilen şeref binasının en mutlu sakini ve sahibi, aslâ kapanmayan ve oraya giren hiçbir zaman kovulmayan açık kapının kapısı, her kapalının fâtihi, her karanlığın ve üzüntülerin gidericisi, büyük ve gizli inâyet, her yere uzanan mübârek el, en büyük vaktin sahibi, mükerrem, imdâd dileyenin imdâdına yetişen, elinden tutup kurtaran en mükemmel varlık sevgili Efendimiz, Kurtarıcımız ve müjdecimiz için gönül sultanları tarafından yazılan binlerce na’t içerisinden derlemiş olduğumuz bu güzel şiirlerde, hayran gönüllerin içten gelen terennümlerini duyacaksınız.
Geçmişini yeterince algılayıp değerlendiremeyen toplumların geleceğe ilişkin açılımları da olamaz. Geçmişin kültür birikimini özümsemeden günümüzün anlaşılması olanaksızdır. Çağdaş yazarlarımızın yapıtlarını hakkıyla değerlendirebilmek, geçmişte yaratılan yapıtların tanınıp özümsenmesine bağlıdır. Kuşaklar arasındaki bağın sağlıklı bir biçimde kurulması, kültür ve edebiyatın geleceğe taşınabilmesi için geçmiş ve şimdi arasında kopukluk olmaması gerekir. Türk dilindeki gelişim ve değişim, yüz yıl önce yazılan yapıtların genç kuşaklar tarafından anlaşılmasını olanaksızlaştırmıştır.
"“Yalansızız artık. Hâlâ birkaç sırrımız var. Ama yalansızız.”
 
Evlenip aynı çatı altında yaşıyorlar diye karı koca olur mu insanlar?
Aynı ana babadan oldular diye birbirlerine sahiden kardeş olur mu çocuklar?
Yıllar kalbini dağlasa da içlerindeki o kor söner mi âşıkların?
Her şeyi aşikâr olanların sakladıkları sırlar daha mı çoktur?
 
Şermin Yaşar, Söyleme Bilmesinler’de, kalabalık bir ailenin ilk bakışta sıkı örülmüş gibi görünen nakışlarını ilmek ilmek çözüyor. Hem de roman kahramanlarına ayrı ayrı söz hakkı vererek yapıyor bunu. “Herkesin hikâyesini dinledin. Haydi, şimdi sen anlat: Aslında ne oldu, nasıl oldu?” diyor adeta. Karakterleri konuştukça çözülen bir sırlar yumağı, . Yumak çözüldükçe iplerin uçları nerelerden çıkmıyor ki…
 
Aile bağları nasıl düğümler atar insanların yazgısına? Anne babaların, çocukların omuzlarına yükledikleri onlara neler yapar? Hayatlarımıza vicdan azabı gibi oturanlar bir gün yerinden kalkar mı? Yanı başınızdaki o sıradan evlerde aslında neler yaşanır? Romanda bunların cevaplarını okurken acı bir gülümseme, hatta katran karası bir gülümseme belirecek yüzünüzde. Yazar, avuç içlerinden yazgılarını okumuyor insanlarının; kalplerinin kıvrımlarındaki sırları cesaretle döküyor kâğıda. Gülümsemenin acı yanını bilenler, göründüğü gibi olmayanla ve bir şeyin iç yüzüyle hesaplaşmaya cesareti olanlar için..."
"‘Kılıca sahip olan kişinin yeni bir beylik kurup yeni bir devlet olacağını görürüm. Var git atana söyle, o günlerin yakınındadır. Buna başka kimsenin gücü yetemez. Kimse de onu yolundan alıkoyamaz. Kapılar açılmıştır. Dört kapının sonunda kılıcın hükmüne girecek. Kılıcın hükmüne girdiği vakit, zaman düğümlenir; çabalamak boşadır.’
....
‘Şeyh Edebali’ okurlarını tarihsel süreç içerisinde mistik bir yolculuğa çıkarıyor. Kayı boyu Beyi Ertuğrul Gazi ve oğlu Osman Bey ile dönemin önemli dervişlerinden Şeyh Edebali etrafında şekillenen olaylar sonucunda bir imparatorluğun doğuşuna şahit olacaksınız. Türkler, Ertuğrul Gazi ve Osman Gazi ile Anadolu’da kuracağı imparatorluğun -Osmanlı Devleti- tohumlarını atarken; sizler de Şeyh Edebali ve abdallar ile üçlere beşlere yedilere karışmamak için kendinizi zor tutacaksınız. Entrika ve çekişmelerin içinde kılıç kalkan seslerine karışırken Türk mitlerine ve dervişler âlemine doğru uzun bir serüvene çıkacaksınız."
İpnoz, yönlendirilmiş imgeler, masaj, refleksoloji, aramoterapi, müzir terapisi, dua, yoga ve enerji hekimliği gibi tamamlayıcı terapilerin değerini açıklamakta, Batı'nın son cerrahi teknikleriyle Doğru şifacılığının birleşik olarak uygulamasıyla ilgili incelemeleri ve gerçek öyküleri aktarmaktadır.
"Öyküleri, tiyatro eserleri ve özgün resimlemelerinin yanı sıra, enfes bir şiir kitabıyla çıkıyor okurların karşısına: Şiir Gemisi... Her yaş için değişik konularda çağdaş şiirlerin yer aldığı kitap, Ayla Çınaroğlu’nun özgün resimleme tekniğiyle resimlenmiş. Duygu ve anlam yüklü, şiiri sevdiren bir kitap. Şiir Gemisinden bir alıntı:

Bir ağaç olsam
En yüksek dalıma bir kuş konsa.
O kuş olsam
Uçsam, incecik mavi bir bulutla.
O bulut olsam
Yüksek, karlı bir dağa sarılıp dursam
O yüksek karlı dağ olsam
Serin sular toplasam bir ırmakta.
O ırmak olsam
Birbir çiçekli kırlara dağılsam.
Bir gelincik olsam
Bir kelebek olsam
Bir çocuk olsam o kelebeğin ardında
Koşsam, yorulsam
Bir ağaç altında yatıp uyusam.
O ağaç olsam
En yüksek dalıma bir kuş konsa.."

Mehmet Kaplan, 1952 yılında yayımladığı Şiir Tahlilleri kitabı ile metin tahlili alanında ilk ciddi araştırmayı yapmıştır. Fuad Köprülü, Ali Nihad Tarlan ve Ahmet Hamdi Tanpınar’ın öğrencisi olarak onların Türk şiirine farklı bakış açılarını birleştiren ve Batılı metin tahlili yöntemlerini tanıyıp, önce “Tevfik Fikret” adlı doçentlik tezinde uygulayan Mehmet Kaplan, sonunda yeni Türk şiirinin tarihçesini metin tahlilleriyle ortaya koymuştur. O günden beri defalarca basılan kitap, alanın örnek eseri olarak geniş bir şöhret kazanmıştır. Eseri ön plana alan bu çalışmasında Mehmet Kaplan, şiirleri tahlil ederken eserlerin dönemleriyle olan ilişkisini de dikkate almıştır. Böylece Şiir Tahlilleri 1: Tanzimat’tan Cumhuriyet’e, Akif Paşa’nın “Adem Kasidesi”nden başlayıp Yahya Kemal’in “Açık Deniz” şiirini içine alarak Türk şiirinin başlıca temsilcilerini, sanatlarını en iyi yansıtan şiirleriyle işlemiştir. Eserlerin tarihî zemini, şairlerin özellikleri de bu tahlillerde göz önünde tutulmuştur. Şiir Tahlilleri 1 (ve devamı olan Şiir Tahlilleri 2), Türkiye’de lise ve üniversitelerde okutulan edebiyat derslerinde hem bir yöntem hem de açıklayıcı bir örnek olarak rehberliğini sürdürmektedir.
Orhan Veli’nin şiirleri Türk şiirinde yeni bir dönem başlatır ve kendisinden sonra gelen şairlere de ilham olur. “Eskiye ait olan her şeyin, her şeyden evvel de şairanenin aleyhinde bulunmak lazım,” düşüncesiyle kaleme aldığı şiirleri, kendine özgü üslubu ve mizahı onu zamansız bir şair yapar. Garip akımının kurucularından Orhan Veli’nin şiirleri okurla yeniden buluşuyor.
"Türk edebiyatında tarihi romanın ilk örneklerini Tanzimat’tan sonra görmeye başlarız. Türün öncülüğünü Namık Kemal ve Ahmet Mithat Efendi yaparlar. Ahmet Mithat’ın tarihi bir fon olarak kullandığı romanlarının yanında Namık Kemal, Cezmi’si ile Türk tarihinin parlak yıllarına uzanır. II. Meşrutiyet’ten sonra değişmeye başlayan tarih anlayışıyla beraber tarihi Türk romanlarında da Türkçü bir bakış açısı hakim olmaya ve konular zenginleşmeye başlar. Türk ve dünya tarihi açılarından çok önemli bir olay olan İstanbul’un fethi ve bunun mimarlarından Fatih Sultan Mehmed müstakil olarak ilk kez romanlara konu olur. Moralızade Vassaf Kadri’nin Birinci Dünya Savaşı yıllarında yayımladığı Şimal Rüzgarı Türk edebiyatında bu konuyu ele alan ilk roman olması açısından önemli bir yere sahiptir.

Romanda; İstanbul’un fethedilmesinden sonra Türklerin şehre girişi, askerin şehre hakim oluşu, asayişin ve adaletin sağlanması, gayrimüslimlerin geri dönüşü, şehrin imarı gibi gelişmeler, dönemin tarihi ve sosyal atmosferi Papaz Vesito’nun gözlemleriyle aktarılmaktadır."
"1872 yılı başında fasikül halinde yayına başlayan Taaşşuk-ı Tal'at ve Fitnat romantik bir aşk macerasını anlatıyor. Edebiyatımızda ilkler arasında yerini alan bu eser yazarın etkisi altında bulunduğu romantizmin tesirlerini bir çok yönüyle taşımaktadır.

Tal'at terbiyesini ailesinden almış çiçeği burnunda bir kalem memurudur. Fitnat ise kendisi son ana kadar bilmese de feleğin çemberinden geçmiş bir annenin son yadigarıdır. Fitnat'ı hiç dışarı çıkarmamıştır. Her şey Tal'at'ın Hacı Babanın dükkanından tütün almaya gelmesiyle başlar..."
"Taha'nın kavis üzerine sayıklaması
Bir yağmur yağmış
O yağmura karışmış Zülküfülün elleri
Ve bir Mesnevi bebeği
Ehram gölgesine bir yağmur yağmış
Toprak ağarmış bir Tevrat gibi
Sonra dört bir yanı Hızırın suları sarmış kuşatmış
Çok eleğimsağmalar görmüş bu evren köpeği
Sonra gün açmış
İşte olsa olsa bu kavis
O eleğimsağmalardan kalmış"
Mustafa Kutlu bu kez bir tutku hikâyesiyle karşımızda... Sahibini bir başına bırakan ve onu dramatik sonuna doğru götüren bir tutkunun ‘uzun hikâyesi’... Kitaba, dergiye, bilgiye karşılıksız adanmış, ancak toplumdan hiçbir kabul ve iltifat görmemiş, bir bakıma harcanmış bir ömrün hikâyesi, Tahir Sami Bey’in Özel Hayatı... Özel hayatın kırılgan hududunu zedelemeyen, “edebiyatı edep dairesinden çıkarmayan” bir Mustafa Kutlu hikâyesi...
"Konuşurken (kimi zaman da yazarken) muhatabımızın söylediklerimizi anlamış olduğuna sevinebiliriz. Öyle ya, zaten o anlasın diye konuşmuyor muyuz? Yine de sonuç her zaman sevindirici olmayabilir. Karşımızdaki sözlerimizi anladığı için üzülmemiz de mümkün. Belki kötü bir haber verdik. Belki bir haberi kötü verdik. Muhatabımız söylediklerimizi anlamadı diye üzülebiliriz. Tersine, karşımızdakinin ne dediğimizi anlamamış olması sevinmemize yol açabilir. Anlasaydı her ikimiz için de iyi olmayacaktı, diye düşündüğümüz de olur. Bütün bu karmaşıklıklar içinde, sözlere karışan insanlar, insanlara karışan sözler arasında yaşayıp gideriz. Dilbilimciler olan biteni bir düzen çerçevesinde açıklamaya çabalarlar, dil felsefesiyle uğraşanlar meselenin mahiyetini çözümleme girişimindedirler. Ama aramızdaki melek veya melekler amellerimizle niyetlerimiz arasındaki boşluğu doldurur. Hatırlar mıyız hem sağımızda, hem solumuzda oturan; amellerimizi tespit eden iki de melek olduğunu? Çağdaş telaş cevaz verir mi buna? Oysa onlar ne kadar çok karışıyor konuşmalarımıza...”

"""Savaşın güzeli, adili olmaz. Bütün savaşlar gaddarcadır ve katılanları kötüleştirir, onun ardında yatan ne olursa olsun...

Din savaşları, ulusal ve ırk adına yapılan savaşlar, kardeş kavgaları, insanların içinde sakladığı en kötü özellikleri gün ışığına çıkarır. Tamama'nın gerçeklere dayalı öyküsünü anlatan bu çalışmada, bir yanda sadece savaşın kötü bir şey olduğunu vurgularken, öte yandan savaşın bütün gazabına rağmen, hala insan olarak kalmayı başaran kişileri, tüm insanlığa göstermeyi amaçladık...

Halklar arasında dostluk, böylesi insanların büyüklük ve erdemleri üstüne kurulabilir, ancak o zaman sağlam ve temele sahip olabilir. Dünya çapında barış ve kardeşliğin güvencesi olan HALKLAR ARASINDAKİ DOSTLUK..."""
“Kelimeler zihnimizin sâkinleridir: Parlak, renkli, uysal; her an hizmete şitâban… Onlar bizim kâinatımızı yaparlar. Vuzuha onlarla çıkarız. Düşünce âleminde hareket ‘söz’dür.” “Kâinata dil vasıtasıyla tasarruf etmek: İşte sanatkâr bunu ister. Sanatkâr, kâinatı yeniden yaratan insan…” “Şiir, kendi içimizde kâinatı bulmak sanatıdır.” (notlardan) “Tanpınar’dan tuttuğum bu notlarda, Tanpınar’ın sanatçılığının yansımaları görülmektedir bence. Daha ileri giderek şöyle de söyleyebilirim, Tanpınar’ın yapıtlarını okumadan önce, bu notları okumak gerekir. Bu notlar, sıradan notlar değil, bir büyük sanatçının evrenine girmek için kullanılacak anahtardır.” Ahmet Miskioğlu
"Her ""ulvi""nin zıddı, aynı boyda bir ""süfli"" değil mi?.. Kitaplık davaları günübirlik karalamalar ve hafif sohbetler içinde can çekiştirmek de cücelerin kârı...
Göksu sefası için yapılmış sandalla açık deniz geçilmez. Nur içindir ki, böyle bir sandalda, bütün vapur süvarilerinin kılık ve edasına bürünmüş bir kayıkçı, bizi katıla katıla güldürür."
"Bir Ada Hikayesi dörtlüsü, savaşlardan, kırımlardan, sürgünlerden arta kalan insanların, Yunanistan'a gönderilen Rumların boşalttığı bir adada yeni bir yaşam kurma çabalarını konu alır. Umut romanın baş kahramanıdır.

Tanyeri Horozları, yeni bir yaşam kurma çabası, korku, özlem, umut, sabır ve geçmişin acıları arasında, aşktan ve insan olmaktan duyulan sevincin romanıdır. Denize, adaya, insanlara duydukları aşkın geçmişin acılarıyla gölgelenmesine izin vermeyen, sevdalarını yüreklerinde sır gibi taşıyan adam gibi adamlar, kadın gibi kadınlar yüzlerini yeni bir hayata dönerler."
"“Halil İnalcık’ın doktora tezi olan ve daha 26 yaşındayken tamamladığı ‘Tanzimat ve Bulgar Meselesi’, hâlâ hem içerik hem de yöntem olarak alanında öncülüğünü koruyor. Tanzimat’ın ilanından sonra Bulgaristan bölgesinde çıkan ayaklanmaları, çözümlenemeyen toprak meselelerine ve köylülerin sıkıntısına bağlayan; çift taraflı arşiv ve kaynak araştırmalarına dayanan bir tezdir. Türk tarihçiliğinin Balkan ülkeleri arasında objektif ve bilimsel tahlil kapasitesine öncü olarak oturduğunu gösteren bir araştırmadır. Genç tarihçinin sosyal bilimlerde ulaştığı düşünce ve analiz kapasitesini gösterir.
Halil Hocanın ‘Tanzimat ve Bulgar Meselesi’ aranan, kayıp bir muhalled eserdi. Bir öncü kitaptı. Kronik Kitap bu eseri bir anı baskısı olarak okuyucularına sunuyor.”"
"Her milletten ve her cinsten mazlumları bir arada toplayıcı böyle bir eser, zannımca ilk kez tecrübe ediliyor.

Bizim, bazen belki de hep göğsümüze doğru esen rüzgarın, bir gün ense kökümüzün bir karış altından iteceği ümidini hiç kaybetmedim; ve bu ümitle her çileye katlandım, didindim, çabaladım, yaşadım."



"""TARİHTE GİRNE VE TÜRKLER"", tarih severler için bir başyapıt. Akdeniz'in incisi Girit Adası'nın unutulmaz öyküsünü ve bu eşsiz coğrafyanın dünya tarihindeki yerini keşfedin. Girit'in sadece doğal güzelliklerinden daha fazlasını sunan bu eser, adanın coğrafi büyüklüğünü, stratejik konumunu, tarihsel ve askeri değerini derinlemesine ele alıyor. Adanın etkileyici coğrafyasından Minos Uygarlığı'nın esrarengiz tarihine, Roma'nın istilasından Osmanlı İmparatorluğu'nun adadaki hâkimiyetine kadar Girit, medeniyetlerin kesişme noktası olmuştur. Dalboğa, Girit'in her köşesinin, dağlarının, nehirlerinin, limanlarının ve eski şehirlerinin sırlarını açığa çıkarırken, adanın zengin bitki örtüsü ve ikliminin yanı sıra nüfusunun tarih içindeki evrimini de aydınlatıyor.
 
Girit, tarih boyunca denizcilikte, ticarette ve askeri stratejilerde merkezi bir rol oynamıştır. Bu kapsamlı eser, Girit'in nasıl bir deniz ticareti ve deniz egemenliği merkezi olduğunu, farklı dönemlerdeki kolonileri ve iç savaşlarıyla zenginliğinin ve uygarlığının altını çiziyor. Ayrıca, Osmanlı-Venedik savaşlarından, Girit savaşlarına ve nihayetinde adanın fethine kadar olan süreci ayrıntılarıyla işliyor.  Yunan Devrimi, Girit isyanları, Avrupa'nın müdahalesi ve Balkan Savaşları gibi önemli tarihi olayların Girit üzerindeki etkileri de bu eserde titizlikle incelenmiştir. ""TARİHTE GİRNE VE TÜRKLER"", sadece tarih meraklıları için değil, aynı zamanda strateji ve siyasetle ilgilenen okuyucular için de adeta bir referans kaynağıdır."
"Türk edebiyatının usta hikâyecilerinden Mustafa Kutlu’nun yeni kitabı  Tarla Kuşunun Sesi, okurlarıyla buluşuyor… 

Kutlu,  “halk  destanı”  tarzında  kurduğu  hikâyede,  bir  ailenin  kuşaklar  boyu  yaşadıklarını anlatıyor. Kalabalık bir ailenin hayatını merkeze alan Kutlu, diğer hikâyelerinde de olduğu gibi hikâyeyi günlük hayatın unsurlarıyla zenginleştiriyor. İnsana, aileye, topluma “gerçekçi” 
ve “merhametli” bir gözle bakan anlatıcı, hikâyeye tarihi bir arka plan da çiziyor. 

“Böyledir. Her şeyin aynı şekilde sürüp gideceğini sanırız. Kâinata ve hayata akıl erdirmeye çalışmak boş. Akıl dediğin bir yere kadar. Nasıl gayba inanıyoruz, olup bitenler için şöyledir böyledir demenin bir mânası yok. Teslim olmalı. 
(…)

İşte su üzerine bir yazı yazdık, geldik gidiyoruz. Şu gölgede bir miktar dinlendik. Hepsi bu. 
İdare edin. Hoşça kalın.”"
"takdim
İrşad edicim, kurtarıcım ve efendim Abdülhakim Arvasi Hazretlerine ait dışından öğretici mahiyette bu son asrın en büyük din eserini, en titiz sadakat , en derin dikkat ve en keskin haşyetle sadeleştirirken, kendimden ekleyeceğim biricik ölçü, Büyük Veli'nin muazzez ruhaniyetine sığınmak ve affını dilemektir.
Nisan 1982"

"“İşte Allah’ın insanlar için gönderdiği emir ve nehiyler böyledir. İnsan ancak bu emir ve nehiylerle hakikatin nasıl tecelli edebileceğini öğrenebilir. Eğer Allah’ın emrettiği ve yasakladığı şeylerle ilk karşılaşan insan bunu tabii karşılarsa, aklına uygun bulursa bu emir ve nehiylerden hiçbir şey öğrenemez. Ama bazı izleri takip edip emir ve nehiylerin nelere tekabül ettiğini öğrenebilirse hakikate varabilir.

İnsanın taş yemeye ihtiyacı yok diyorsun. Öyleyse şunu düşün: İnsanın ihtiyacı olandan fazlasını elinde tut¬ması kendisi için taş gibidir. Bu yalnız mallar, servet, güç gibi nesnelerde geçerli değil. Merhamet, şefkat, tevazu gibi şeyler için de böyle. Bilgi için de böyle. Eğer herhangi bir şey insanların istifadesine açıksa ancak istifade edildiği kadar o “şey” olur, o şeyden istifade edilmezse artık o taş¬tır ve gerçekten onu istifadeye konu etmeksizin kullananlar taş yemiş olurlar. Sana yaramıyorsa bırak başkasına yarasın. Sana yaramadığı halde sende olan hem senin hem başkasının aleyhinedir. Taşları yeme, taşları yemek yasak.”"
"Bir ailenin iki kuşak yaşamı ve hatanın bedeli...
Kararsızlık bir süreçti. Kısa tutmak, derin düşünmek gerekirdi. Derinliğin ölçütünü insanlar belirlerdir. Ya rahatça yüzüp geçeceksin karşı kıyıya. Bu senin zaferin olacak. Ya da boğulup batacaksın diplere doğru, çırpına çırpına. Nefesin bir gidip bir gelecek önce. Soluksuz kalacaksın. Vücudunun ağırlığı çırpınışlarını kesecek. İki misli olacak bedenin suyun altında, hissedeceksin. ANlayacaksın ki o zaman bazı hataların dönüşü yok. Bu son kaçınılmaz olan sondur.
Ve bir kadın... Mitolojiden tasavvufa noratik sapmaların kişiliğine yer ettiği yaşamında sadece taşlar ve oğlu vardı.
Kadın büyük saksının içindeki taşları sopayla karıştırmaya başladı. Gücü yetersiz kalıyor kuvveti sinmiyordu. Bıraktı karıştırmayı. Derin bir nefes aldı. Dudakları kımıldadı hafiften. Tekrar karıştırmaya başladı. Karıştırdı... O karıştırdıkça bir ısı yükseldi saksıdan. Isıyla birlikte bir ışık.
Saç diplerinden iki damla süzüldü şakaklarına. Damlalardan biri yanağında dağıldı. Ötekisi çenesine doğru indi. Soğuk iki damla... Hal-i ruhaniyesi gibi sakin, telaşsız kayıp gittiler. Telaşsız ve sabırlı. Bir üçüncü damla indi arkadan oda dağıldı yanağında, dağılıp yayıldı yüzünde. Bir zerrede dudağına bulaştı. Diliyle dokundu bulaşana, tuzlu bir tad yıyıldı ağzının içinde. Var gücüyle dayandı sopaya! Sonra fısıldadı kadın:
- Hacerül Esved taşı eyle taşlarımı."
Sanatta bir "Anadolu romantizmi" oluşturmak amacında olan yazar, idealist aydınların hak yolunda verdikleri hizmet mücadelesini öne çıkarıyor. Onun hikayelerini okuyanlar muzdarip bir ruhun çırpınışlarını, merhamet hamlesini ve ötelere uzanan aşkını mutlaka hissedeceklerdir.
"Edebiyatımızın çınarı, büyük usta Yaşar Kemal’in Tek Kanatlı Bir Kuş kitabı, toplumda bulaşıcı bir hastalık gibi yayılan korkunun destansı bir romanı.

Halkının neden terk ettiği bilinmeyen, gizemli karanlık bir kasaba, bu kasabaya atandığı halde gidemeyen bir posta müdürü, yalnızlığın timsali bir istasyon şefi, “Alamancı” bir genç kadın… Ve bütün fantastikliğine karşın son derece gerçekçi gelen bir dünya… Metafor mu? Alegori mi yoksa?

Şaşırtıcı ve çok katmanlı olay akışı, kişilerinin zenginliği ve derinliği, zaman zaman bir röportaj keskinliği kazanan masalsı diliyle tam bir Yaşar Kemal romanı.

Tek Kanatlı Bir Kuş’da toplumda bulaşıcı bir hastalık gibi yayılan korkuyu anlatan Yaşar Kemal, kitabın ana teması korku ile ilgili “Ben hep korkudan korktum. Korkudan çok korktum. Roman yazdığım zaman içimde bir korku istemezdim. O yüzden bu kitapta da korkuyu anlattım. Kayseri’de askerlik yaptığım kasabanın üzerinde büyük bir taş vardı ve bütün kasaba bu taşın üzerlerine düşeceğinden korkuyor, taşı üzerilerine düşmesin diye demir zincirlerle bağlıyorlardı. Madem korkuyorsunuz o zaman çekin gidin derdim. Seneler senesi bu korkuyu yazmak istedim” diyor.

Romanının başkahramanları olan Posta Müdürü Remzi Bey ve karısı Melek Hanım’ın çileli yolculuğundan ve o dönem için şartları çok daha ağır olan postacılık mesleğinden bahseden Yaşar Kemal, ”O dönemde Anadolu’da postacıdan daha önemli bir kişi yoktu. Özellikle benim için postacı çok önemliydi. O zaman bana mektuplar geliyordu. Bu mektupları benden önce jandarmalar okuyordu. Bazen makale yazar gazeteye göndermek isterdim. Bu makaleler bazen gider, bazen de gitmezdi” diye ekliyor.
Yaşar Kemal’in 1960’ların sonunda yazdığı ve şimdi yayımlamaya karar verdiği Tek Kanatlı Bir Kuş romanı, okuru 1960’lı yılların Anadolusu’na götüren tarihi bir belge olmanın yanı sıra büyük ustanın edebiyatında önemli bir dönemi de gözler önüne seriyor."
"“Tekne Kazıntısı” İsmet Özel’in Türk yazısı ile neşrolunan çift kapaklı sekizinci kitabıdır.
 
Bir mü’min gözünde zindan olduğu hiçbir zaman aklımdan çıkmayan dünyada kaç günüm kaldıysa üzerinde yaşadığım topraklara ve birlikte yaşadığım insanlara borçlu olduğumu ve bu borcu çektiğim bunca sıkıntıya rağmen ödeyememiş olduğumu bilerek yaşıyorum. Türk topraklarında ömür tüketmenin çamurda yüzmeğe eşdeğer olduğu zihnime çakılıdır. Eğer Allah bana hidayet nasip etmeseydi aynı görüşü ileri sürecek miydim? Büyük bir ihtimalle hayır. Eğer günü gelip de bir gün Müslümanlığımı idrak etmeseydim Türk olmamdan gelen gücün diyar-ı Rûm’un İslamlaştırılmasından ve bu topraklar üzerindeki hâkimiyete göz diken Haçlı ordularının defaâtle İslâm askerleri tarafından mağlup edilmesinden doğduğunu anlayamayacak ve Türkler olarak yazımızın elimizden alınmasının düpedüz İslâm düşmanlığı olduğuna akıl erdiremeyecektim."

"Okul, hayatımı mahvediyor!" diye düşünen Gregorie, 13 yaşındaydı ve hala 6. sınıf öğrencisiydi. Beden eğitimi dersinde bile berbattı; ama el işlerinde, hele marangozlukta çok becerikliydi. Üstelik, ilginç icatlar da yapıyordu. En sevdiği şey, küçük atölyesinde sevgili dedesine yardım etmekti. Oysa, eğitimini de sürdürmek zorundaydı. "Tembel Teneke" Gregorie, sonunda bu duruma ilginç bir çözüm buldu. Artık ne okul ondan, ne de o okuldan nefret edecekti...
"Batı’nın kapısını ilk açan sanatçı Tevfik Fikret, bütün zamanlar için edebiyatımızın ana aktörlerinden birisi. Yapıtları, yaşamı ve edebiyatımıza getirdiği yeniliklerle büyük bir temel taşı. Diğer bir deyişle, okul yıllarından itibaren hep duyduğumuz, bir şekilde karşımıza çıkan önemli isimlerden biridir; ama kimdir gerçekten Tevfik Fikret, önemi nedir, onu layıkıyla tanıdığımızı söyleyebilir miyiz?
 
Tevfik Fikret kitabı, 106 yıl sonra ona çok farklı bir biçimde bakmayı deneyen bir armağan. Kitabın dörtte üçünü “dünkü metinler”, dörtte birini 1970 sonrası yazarların “bugünkü metinler”i oluşturuyor. Bu seçim, geçmişten bugüne uzanan yüzyıllık değerlendirmeler retrospektifi sunuyor. Bu kurgu, yazarların sanatçıyı zaman içinde ele alışlarındaki –değişen ve gelişen– dil, biçem, dünya görüşü, edebiyat anlayışı ve eleştiri tutumlarını da belgeliyor.
 
, Koç Üniversitesi Yayınları’nın yeni dizisi “Armağan Kitaplar”ın da ilk kitabı aynı zamanda. Yılmaz Güney, Halit Ziya Uşaklıgil, Yahya Kemal Beyatlı, Nurullah Ataç, Sait Faik Abasıyanık, Sabahattin Ali, Fikret Muallâ Saygı, Yaşar Kemal, Âşık Veysel Şatıroğlu kitaplarıyla devam etmesi planlanan “Armağan Kitaplar” dizisini Turgut Çeviker yayına hazırlıyor. Bol görsel malzeme eşliğinde, söz konusu isimler hakkında yayımlanmış bütün yazılar elden geçirilerek, özgün anlatımlar süzülerek oluşturulmuş bir derleme niteliğindeki bu armağan kitapları, çok yazarlı biyografiler olarak da değerlendirmek mümkün."
"NY Times Yılın Kitapları Seçkisi / GRANTA, En İyi Genç Amerikan Romancıları
Young Lions Ödülü / Pulitzer Adayı / Orange Adayı

Çağdaş Amerikan edebiyatının en parlak yazarlarından Karen Russell’ın kaleminden, büyük ses getirmiş, çarpıcı bir roman: Timsah Park! Yırtıcılarla güreşen bir anne, Kızılderili şefi havalarında bir baba, sivri zekalı bir ağabey, ruhlarla konuşan bir abla ve timsahlarla çevrili Ava Bigtree, zamana ve kayıplara karşı direniyor; Russell, Timsah Park’la yüreklere işleyecek bir romana imza atıyor. Timsah pençesi kadar yaralayıcı bir roman bu; hayatın tuzaklarına, uyanıkken görülen yanıltıcı hayallere ve çökmeye mahkum bir dünyada ayakta kalma savaşına dair... Florida’nın bataklıkları gibi inceden inceye büyülü, yaşamın kendisi kadar sürprizli ve mucizevi.

Gösteri için hazır mısınız? Ön sıralarda oturanların ıslanması garanti!

“Russell okuyacağım bir saat uğruna timsahlar ve sıtmayla kaynayan bataklıkları aşmaya razıyım. Tıpkı Calvino gibi bir düş gücü, Tennyson gibi bir kulağı, Carson McCullers gibi bir kalbi ve Marianne Moore gibi bir gözlem yeteneği var; aslında, kimselere benzemeyen tuhaf, müthiş bir yazar Karen Russell, demek istediğim o.” – Rivka Galchen

“Capcanlı bir anlatım, sayfalardan adeta dışarı fırlayacak kahramanlar, doludizgin bir roman.” – New York Times Book Review"
"Türk hikâyeciliğinin usta kalemlerinden Mustafa Kutlu, Tirende Bir Keman adlı son kitabıyla okurlarıyla buluşuyor.

Kimi zaman güldüren çoğu zaman da hüzünlendiren musikişinas bir baba-oğulun hikâyesi, okuyanların yüreğine dokunacak türden… Her hikâyesinde olduğu gibi Türk toplumunun duygu ve düşüncelerine ayna tutan Kutlu, hayat verdiği karakterlerle bize insanlık hâllerini anlatıyor.

Hayal kırıklıkları karşısında sonu gelmeyen tiren yolculuklarına çıkan Kenan ve yolculukta onu yalnız bırakmayan oğlu Sadullah... Gerisi ise istasyonları doldurup boşaltan yolcular misali hayatlarına girip çıkmış insanlar… Değişmeyen şeyler de var elbette: Yanlarından ayırmadıkları keman ve dillerinden düşürmedikleri şarkılar. Bir de hasret ve gurbet…

Ellili yılların havasını taşıyan bu şarkılarla Yeşilçam filmi tadındaki hikâyeyi Mustafa Kutlu’nun kaleminden okuyacaksınız."
"Servet-i Fünun dönemi edebiyatının en büyük temsilcilerinden Cenap Şahabettin’in ince düşüncelerine aracılık eden Tiryaki Sözleri, özlü sözlerden oluşur. Kısaltılmadan aslından günümüz Türkçesine uyarlanan bu kapsamlı eser, dönemine ışık tuttuğu gibi zamanımızın meselelerinde de yol gösterici olmaya devam ediyor.
Hayat bize haykırıyor: “Ben terleyen kulların, çırpınan kanatların ya da gerçek uğruna didinen kafaların yardımcısıyım!”"
"Bu kitap olağandışı bir perspektifini sunduğu insanı içsel gelişime davet ediyor. Yazar, insanın iç dünyasındaki derinlikleri muhteşem bir şekilde açığa çıkarmakla kalmıyor, aynı zamanda içsel potansiyeli keşfetmenin anlamını da netleştiriyor. Her birimizin içinde saklı olan tohumları yeşertmemize yardımcı oluyor. 
 
""Tohum,"" insanın içsel gücünü temsil eder. İnsan, yeterliliğinin büyük bir potansiyeline sahiptir ancak bu potansiyeli ortaya çıkarmak ve geliştirmek için çaba göstermelidir.
 
İçsel yaşamın tohumdan ağaca olan yolculuğu ile özdeşleşerek daha derin bir düşünce yolculuğuna hazır olun. Kişisel gelişimin neden bu kadar önemli olduğunu, bu gelişim yolculuğunu nasıl başlatabileceğinizi ve sürdürebileceğinizi keşfedin.
 
Kur'an-ı Kerim ve diğer kutsal metinlerdeki derin bilgiler, bilimsel verilerin ışığında size rehberlik edecek. Her şey, ilk andan başlayarak bugüne kadar olan süreçte yeniden şekillenmeye başlayacak. İçsel yaşamın tohumdan ağaca olan yolculuğu ile özdeşleşerek daha derin bir düşünce yolculuğuna çıkmaya hazır olun."
"Tom! Tom! diye demindeb beri bağırmasına rağmen yine cevap yoktu. ´´Ah! Yine nereye gitti bu afacan? diye söylendi Polly Teyze. Burnunun ucuna yerleştirdiği gözlüklerinin üztünden çevreyi gözden geçirdi. Aksesuar olarak kullandığı gözlüklerini. önemsiz bir şey için kullanmayı anlamsız bulurdu.
Kızgın olmamakla birlikte, uzaklardan bile duyulacak kadar yüksek bir sesle:
´´Seni gidi yumurcak seni, eğer bir elime geçirirsem, o zaman...´´
Sözünü tamamlayamadı. Çünkü elinde uzun saplı bir süpürge ile yere eğilmiş, yatağın altını karıştırıyordu. Süpürgeyi sağa sola sallamak onu yoruyordu. Onca araşatırmaya karşın, yatağın altında bola bola evin küçük kedisini bulabilmişti. Sopa değer değmez, kedi dışarı fırlamıştı.
´´Ömrümde böyle çocuk görmedim!´´ diye söylendi. Açık duran bahçe kapısına doğru yürüdü. Bahçeyi dolduran domates fideleri ile yabanıl otların arasına bakmaya başladı. Ama Tom orada da yoktu."

"Eser, kitaba adını veren Topal Asker hikâyesinin de içinde olduğu Emin Dede, Kazaklı Yunus Binbaşı, Hatun Kız gibi dokuz hikâyeden oluşuyor.
Osmanlı Devleti’nin son dönemlerinde 93 Harbi, Çanakkale Savaşları gibi halkın verdiği bağımsızlık mücadelesinin, mücadelenin temeyyüz ettiği hikâye kahramanları ekseninde kendine has bir üslupla okuyuculara aktarıldığı hikâyeler, millî bir estetikle çoğu hatıralardan silinmek üzere olan fedakâr kahramanları yüz yıl sonra aynı topraklarda yaşadığı insanlarıyla buluşturuyor.
Emin Dede’de, Topal Asker’de Çanakkale’ye savaşmaya gelen Tatar Başkurt kızlarda Türk’ün zorlu mücadelesini yaşıyor; Yüzbaşı Şerafettin Bey’in elindeki Türk sancağında Timur Han’dan Mustafa Kemal Paşa’ya uzanan bir tarih serüveninin içinde kendinizi buluyorsunuz."



Cengiz Aytmatov, Toprak Ana romanında erkekleri askere alınan bozkırın ortasındaki bir Kırgız köyünde geride kalanların çektiği sıkıntıları anlatıyor. Eldeki yetersiz yiyeceğin muhtaç olandan başlanarak dağıtılması, dört gözle beklenen hasat zamanları, umutların hasat zamanına ertelenmesi, savaş yüzünden ürünün hemen hepsinin merkezden istenmesi, boşa çıkan umutlar, yine açlık, sefalet, bir yandan cepheden gelen ölüm haberleri, umutsuz bekleyişler, savaşın uzun sürmesi üzerine aşağı çekilen cepheye çağrılma yaşı, anaların evlatlarını bir bir askere göndermesi, ayrılıklar, gözyaşları... Yani tek kelimeyle ve bütün zulmetiyle; savaş. Cengiz Aytmatov, o her zamanki berrak ve akıcı üslûbuyla bizleri, adeta insanları öğütür gibi harcayan savaş düzeneğinin yarattığı trajedilerle sarsıyor.
"1942 New York’unda yaşayan Poppy ve ailesi, zaman ve mekan fark etmeksizin tüm insanları ağırlayabilen sihirli bir kitapçı olan Göz ve İzan’ın sahibi ve işletmecisidir. Poppy’nin dünyası II. Dünya Savaşı’nın etkileriyle paramparça olsa da dükkâna geçmişten ve gelecekten gelen müşteriler ve kitapçıya olan sevgisi sayesinde hayata tutunmayı başarıyor. 
Poppy’nin en büyük hayali bir gün babasından bu kitapçının sorumluluğunu devralmak, ama kurallara göre kitapçının başına geçecek kişi abisi Allan. Nesilden nesile aktarılan kitapçı yönetim kuralları şöyledir:


 
Allan en iyi arkadaşını savaşta kaybedince onu kurtarmak için dükkanın sihrini kullanıp zamanda geriye gitmek ister. Bu sırada babaları da gizemli bir hastalığa yakalanıp hastanede kaldığı için Allan’ın yokluğunda dükkanın tüm sorumluluğu Poppy’nin üzerine kalmıştır. Kardeşine olan sevgisi ile ailesine olan sadakati arasında kalan Poppy, sinsice yaklaşan Karanlık’a karşı hem ailesini hem de kitapçıyı korumalıdır. Bu macerada vermesi gereken kararlar Poppy’nin hayal edemeyeceği sonuçlar doğurabilir."
"Belediye Başkanı Şemsettin Bilen, o sabah banyo yapmış, kurulanmış, üstte fanila, altta çizgili pazen pijama, gözlüklerini takıp sedire çıkmıştı.
Tırnaklarını kesiyor, ayak tırnaklarını.
Bir gazete yaymış, belini kamburlaştırıp ayaklarına eğilmişti.

Zihninde günün gündemi."


"Prof. Dr. Erol Güngör'ün çeşitli dergi ve gazetelerde yayımlanan yirmi bir yazısının yer aldığı bu kitapta; genel olarak Türkiye'nin kültür ve sosyal yapısı üzerinde temellenmiş milliyet anlayışı ele alınmaktadır. Yazar; Halkçılık, Halk Kültürü ve Münevver Kültürü, Halk ve Politika, Batılılaşma ve Türk Kültürü, Milliyetçilik ve Medeniyetçilik, Millet ve Din Hayatı, Türkiye'de Eğitim ve Türk Kültürü gibi konuları işlerken, önce sağlam bir zemin üzerinde değerlendirmek amacıyla söz konusu kavramları açıklamakta, daha sonra Türkiye'nin sosyo-kültürel bünyesinin dayandığı bazı prensipleri gözden geçirmektedir.
Erol Güngör kitabının son bölümünde günümüzü yakından ilgilendiren, Ortadoğu ve Türkiye'nin Ortadoğu'ya bakışı hakkında dikkat çekici bilgiler vermekte ve bazı uyalarılarda bulunmaktadır."

"Kahvesini içtikten sonra saraylarından çıkıp maceralara atılan şehzadelerin, tılsımlarını gizli yerlerde saklayan iblislerin, haber getirmek için diyarlar aşan Anka kuşlarının anlatıldığı Türk Masalları bu çalışmada okurunu 17 masalla karşılıyor. Türk motiflerinin izlerinin sürülebileceği birbirinden farklı bu masallarda hem maceralar hem de unutulmuş öğütler yer alıyor. Mucizeleri hatırlatıp adaletin ilahi bir elle sunulduğuna dair inancı tazelerken Türk Masalları bize şu soruyu sorduruyor: Kurtarmak ve kurtarılmak sadece masalların doğasında mı var yoksa bir kültürün yansıması mı?
Türkolog Ignác Kúnos’un derlediği bu çalışma, masallar gibi tarihleri aşan bir kıymetle Türk okuruna değerlerini hatırlatırken modern dünyanın getirdiği değişimleri de “üzerine düşünülecekler” listesine ekliyor."
"YENİ DEKADANS
Enis Batur
Modernötesine Doğru Şiir
Yücel Kayıran
Modern Türk Şiirinde ‘Yeni Dekadans’
POETİK MOZAİK
Mehmet Erte
İlhan Berk ve Huzursuz Eros
Enis Akın
Güzelde Tutunamayan Şair: Can Yücel
Zeki Z. Kırmızı
Cevat Çapan Şiiri Üzerine
Yücel Kayıran
Güven Turan’ın Poetik Dünyagörüşü İlkelerinin
Ortaya Çıkışı
Yücel Kayıran
Oğuz Demiralp: Edebiyat Piyasasına Karşı
Edebiyat 
Nilay Özer
Lâle Müldür’ü Kurucu Bir Şair Olarak
Konumlandırmak
Şeref Bilsel
Çiğdem Sezer’in Şiiri: Gümrah Bir Irmağın
Söylediğidir
Yücel Kayıran
Roni Margulies’in Şiiri: Ziya-Cahit-Külebi’nin
Güncellenmiş Sesi
‘YENİ DEKADANS’ VE 21. YÜZYILIN
EŞİĞİNDE MODERN TÜRK ŞİİRİ
Yücel Kayıran
Modern Türk Şiirinde 90’lı Yıllar: Sıfır Momenti
ya da Tarihin Yokluğu
Gökhan Cengizhan
İbrahim Baştuğ’un Köz’ü: Materyalist Dörtlükler
Necmiye Alpay
“Şiiri Hayattan Kurtarmak”
Davut Yücel
Enis, Boşluk, Akın, 
Şeref Bilsel
Sevdavî Odağında Tahir Abacı’ya Doğru Bir Yazı
Denemesi
MODERN TÜRK ŞİİRİNDE ‘YENİ
DEKADANS’
Mustafa Günay
Hayatın Trajik Deneyimlerinin Romantik ve
İronik Şiiri: Ahmet Erhan
Evren Erem
Gülseli İnal Şiiri Üzerine Notlar
Mehmet Yaşın
Seyhan Erözçelik: Türkçeler Dersinin Meraklı
Öğrencisi
Mehmet Akif Tutumlu
Sessiz, Derin, Modernist
Çağrı Kirenci
küçük İskender’in Şiiri
Pınar Aka
Yücel Kayıran Şiirinde İnancın Kaybı ve Eksiklik
Ahmet Edip Başaran
Ölümden Hayata Bir İnsan/Zaman Ağrısı: Cevdet
Karal Şiiri
İsmail Mert Başat
Şeref Bilsel’in Şiiri: Sürgündeki Rüzgâr için
Birkaç Eskiz
Nesimi Aday
Yağma ve Huşu Fenomenolojisi Girizgâhında
Binali Duman’ın Poetik Coğrafyası
Erhan Altan
Büyük Erteleme ve Sıfırlı Yıllar Şiiri
KUZEY KIBRIS TÜRK ŞİİRİ
Yücel Kayıran
Ulus Devlet Bilincinin İnşası Bakımından Kuzey
Kıbrıs Türk Cumhuriyeti’nde Yazılan Modern
Kıbrıslıtürk Şiiri"
Kitapta, Türkçenin söz dizimi kuralları, çeşitli edebi metinlerden seçilmiş örneklerle anlatılmaya çalışılmıştır. Yedi bölümlük bu çalışmanın ilk altı bölümünde cümle öğeleri ile kelime gruplarının yapısı, görevleri ve çeşitli, cümlelerin bağlanma şekilleri, yüklemin yeri ve türüne göre cümlelerin gösterdiği özellikler ele alınmış, ayrıca olumluluk, olumsuzluk ve soru kavramları çerçevesinde cümlelerin anlam özellikleri incelenmiştir.
Macaristan ortalarından başlayıp Çin içlerine... Balkanlar’dan kalkıp Sibirya steplerine... Kırım’dan hareketle Kudüs, Mısır, Yemen ve tâ Cezayir’e kadar uzayıp giden, milyonlarca kilometre karelik bir alanda konuşulan ve anlaşılan bir dildi Türkçe. Hem de daha düne kadar. Sadeleştirme bahanesiyle bu güzelim dil tam bir soykırıma uğratıldı. Hiçbir dile reva görülmeyen katliam bu dile en amansız bir şekilde tatbik edildi. Bir millet dili oldukça vardır. Uydurma dilli bir millet, millet olamaz. Tarihten silinmeye mahkûmdur öyleleri. Bu eser Türkçeye kurulan tuzakları ortaya çıkaran ve ne yapmamız gerektiğini aydınlatan ciddî ve ilmî bir çalışmadır.
"Diksiyon, hitabet ve edebiyat üzerine eğitimler verirken o kadar çok şey öğrendim ki...

Bir insanın yükselişine güzel konuşma kadar tesir edebilecek bir başka özelliğin olmadığını öğrendim. İyi okuyucu olmadan iyi hatip olmanın sadece peygamberlere has olabileceğini öğrendim. Hitabetin zirvesinin sükût olduğunu öğrendim. Susmayı öğrendiğimi sandığım anda öğrenmek için daha kırk fırın ekmek yemem gerektiğini öğrendim. Yürekten konuşmanın her şeyin üstünde bir erdem olduğunu öğrendim. Türkçenin, dünyanın takdir ettiği ama bizim tahrif/tahkir ettiğimiz bir dil olduğunu öğrendim. Konuşmayı desteklemek için alıntılar yapmanın önemini; ama bunun yanında insanın kendine ait bir cümlesinin olmasına paha biçilemeyeceğini öğrendim. Bir insanın bir makama layık olup olmadığının en mühim kıstasının “hitabet” olduğunu öğrendim. Dünyada hatta Türkiye'de şu üç şeyin çok zor olduğunu öğrendim: İki kişiyi bir araya getirmek, iki kelimeyi bir araya getirmek ve iki yakayı bir araya getirmek.

Hasılı sözü kısa kesmenin saatlerce konuşmaktan yeğ olduğunu ve lisana dair bilgilerin anlatmakla bitmeyeceğini öğrendim."
"""Hazret-i Türkistan’dır O…
Ahmed Yesevî’yi, gerçek kimliğiyle tanımamız Türkiye ve Türkistan Türkleri’nin kardeşliğini güçlendirecek ve ortak manevî atamız Ahmed Yesevî’nin dergahında kucaklaşmamızı sağlayacaktır.
O dergâh, Orhun’dan Tuna'ya kadar uzanan bütün Türk yurtlarını içine alacak genişliktedir.”
Ahmed Yesevî hakkında yapılmış en önemli çalışmalardan biri olan Pîr-i Türkistan Hoca Ahmed Yesevî'nin ilk bölümünde “Ahmed Yesevî’nin Tarihi ve Menkıbevî Hayatı” başlığı altında Hazret Sultan Yesevî’nin hayatı; ikinci bölümünde Türkistan ve Anadolu’daki etkileri ve haleﬂeri yanında Yesevîyye tarîkatının özellikleri kapsamlı bir şekilde konu ediliyor.
Kitabın ""Yesevî'nin Zamanötesi Çekimi"" başlığını taşıyan son bölümü ise Ahmed Yesevî'nin ufku içerisinde 21. yüzyılı okuma çabasını taşıyor..."
"""Ne her şeyimi satılığa çıkardım, ne onların bir şeylerini talep ettim! Asli organizma, annem, rahminden sürüp fırlattığından beri ona bile ait değilim. Babamdan bile sadece belirli bir şeyler aldım. Derimin içinde tek, terkibim itibariyle eşsizim. Hal buyken, bireysel insanı, Günay'ı, her türlü toplumsal düzenlemeden ve toplumdan ayrı bir varlık olarak kavramak bu kadar mı zor?""

""Or'da Kimse Var mı?"" dörtlüsü, azgın iştahların beslediği cehaleti şehvetle bağrına basan Türkiye toplumunun kıydığı bir aydının, Günay Rodoplu'nun öyküsü.

Ülkücüler, devrimciler, sosyal demokratlar, ümmetçiler, Türkler, Kürtler! Kaynayan ve kanayan bir Türkiye'de herkesle teğet geçen ama çakışmayan Günay Rodoplu'nun serüveni ""O.K. Musti Türkiye Tamamdır""la tamamlanıyor."
Hakikat aşkına sahip insanlar, cemiyetin içinde çoğalmadıkça, hakikat aşkı cemiyet içinde en yüksek ve muhterem yeri tutmadıkça ve hakikatin ihtirası cemaat içerisinde bir umumi cereyan, büyük bir hareket haline gelmedikçe, milli mektep gerçekten var olmayacaktır.
Acıklı manzara.. Benzeri görülmedik derecede acıklı.. Tarihte ne Yıldırım Beyazıd'ın Timurlenk'e yenilişinden sonraki çözülüş devresi, ne de Birinci Dünya Harbi'ni takip edici çöküş merhalesi bu kadar korkutucu..
Türkiye'nin geçmişinden kopmadan geleceği kucaklamasını onlar sağladılar… Onlar, bir milletin ancak dili, dini ve edebiyatıyla ayakta kalabileceğini hem söylediler, hem de söylediklerini eserleriyle gerçekleştirdiler… Dilimizi kısırlaşmak, edebiyatımızı köreltmek ve manevî değerlerimizi pörsümekten onlar ve onlar gibi olanlar korudular…
"Miladi 8. yüzyılda İslamı tanıyan ve bu dine giren Türkler bu dinin yaşaması ve yayılmasını hayatlarının yegane gayesi haline getirmişler; bu amaçla, İslamın yayılmasını önlemek için İslam toprakları üzerine dalga dalga gelen Haçlı ordularıyla amansız mücadelelrle girişmişlerdi.

Bir taraftan bu uğurda kılıçları kınlarına girmezken, diğer taraftan İslam kültür ve medeniyetinin gelişmesine de çok önemli katkılarda bulunmuşlardır.

İslama ait her kutsalı canlarının biricik değeri görmüşler, Allah ve Resulünün gönüllerde şehbal açması için nice yaradan ve serden geçmişlerdir.

Bu kitapta, Gazneli Mahmud'dan Sultan Alparslan'a, Ahmet Yasevi'den Yunus Emre'ye Türk'ün gönül erlerinin sevgili Peygambere olan sevgilerine yer vermiştir.

Gönül gözleri açık okuyucularımıza keyifli okumalar..."
"Şehitlerimiz hakkında kaleme alınan bu kitap, insanlık tarihinin en önemli kavramlarından birine adanmış bir saygı duruşudur. Sayfalarında, yüreklerimizi sızlatan, ruhlarımızı derinden etkileyen ve geleceğe umutla bakmamızı sağlayan şehitlik kavramı hakkında anlamaya çalıştığımız derin bir yolu keşfedeceğiz.

Umarım bu sayfalarda gezinirken, şehitlerin büyüleyici dünyasına adım atar ve onların fedakârlıklarıyla daha derinden bağ kurarsınız."
R… Baronları ailesinin, sülalesinin ilk kurulduğu R…sitten adındaki şatosu, Baltık Denizi kıyılarına yakın bir yerdedir. Bu yöre haşin ve ıssızdır; dipsiz kumlukların şurasında burasında ancak bir parçacık ot görünür ve her yerde bu gibi soylu şatolarını süslemesi gelenek olan bahçe yerine, şatonun karaya bakan yanında, çıplak duvarların tam yanı başında cılız, seyrek ağaçlı bir çam ormanı başlar. Baharın renk renk süslerini aşağı gören bu ormanda taze bir neşeyle uyanan küçücük kuşların cıvıldaması yerine kargaların tüyler ürpertici gaklamaları, fırtınayı müjdeleyen martıların kulakları tırmalayan çığlıkları duyulur. Buradan bir çeyrek saat ötede doğa birdenbire değişir. Sanki bir büyünün etkisiyle olmuşçasına insan kendini verimli topraklar, bereketli tarlalar ve çayırlar içinde bulur.

"Sultan Hamid’in Maarif Nazırı Haşim Paşa, okul sayısı biraz artıp da işler karmaşıklaşınca, “Şu mektepler olmasa maarifi ne güzel idare ederdim!” demiş.
Biliyorsunuz, ne zaman dinlemişsek Haşim Paşa’nın bu sözlerini, Yahu!.. Mektep olmadan marif olur mu bre!...” diyerek adamın cahilliğine hemen kahkahayı patlatmışızdır hepimiz. Gerçekten, okul olmadan maarifin olmayacağını bilmeyecek kadar cahil biri midir  bu Osmanlı nazırı? Yoksa, Osmanlı gerçeği konusunda cahil olan bizler miyiz?
 
Çünkü, hiç kuşku yok, Haşim Paşa; “Allah aşkına nereden çıkardınız şu mektepleri!.. Maarifi medreselerde ne güzel idare edip gidiyorduk...” demektedir aslında. Ama medreselerin bildiğimiz türde bir eğitim kurumu olmadığını, Örneğin Osmanlı imparatorluğu’nun ta 1913 yılına dek bütün tarihi boyunca tek bir medrese yaptırmadığını, tek bir hocasına maaş ödemediğini aramızdan kaç kişi bilir ki...
 
Mustafa Kemal, “Tevhid-i Tedrisat” yasasıyla, İslamiyetin Sünni-Hanefi inancını yaygınlaştıracak mücahid yetiştiren bu medreselerle, din dışı eğitim veren  mektepleri  mi  birleştirmeyi amaçlamıştır?  Yani,  “Tevhid”  sözcüğünü “birleştirmek”anlamında mı kullanmıştır, yoksa “tek” anlamında mı?
 
Demirtaş Ceyhun’un bu sorulara yanıt arayan bu çalışmasının da, toplumsal bilincimizdeki bir çok kanıyı temelden sarsacağına kuşkumuz yoktur."
Cemil Meriç'in 21. yüzyıla taşıyacağı anlaşılan batılılaşma çağdaşlaşma uygarlık tartışmalarına çok yıllar öncesinden katkı sağlayan ufuk açan denemeleri, makaleleri iki yol var insanlık için kendi kendini imha veya gerçekten insanlaşmak insanlık tek merkeze yönelen bir tür öteki türler gibi dağılıcı değil. Bu biricik düşünen türün sonu, çözülmüş olamaz. Mekan ve zamanı aşacak insan.
"Namaz kılmanın önemini eğlenceli bir şekilde keşfetmek ister misiniz?
O zaman “Kıl Niyazi” tam da aradığınız çizgi roman!
Bu eşsiz eser, herkesin içinde devam eden nefs ve vicdan savaşını eğlenceli bir dille okuruna sunuyor. Kahramanımız Niyazi, kendisine sürekli “Namaz kıl” diyen herkese kıl olduğu bir çocukluktan sağlam bir “kul” olduğu gençliğe yürürken yanından ayrılmayan iki kişi var: Nefsi ve Vicdanı! Bakalım Niyazi kimin sözünü dinleyecek ve kıyamete kadar devam edecek bu savaşın galibi kim olacak?"
"Birini unutmak için ne kadar zaman geçmesi gerekir?
Bir yıl mı? İki yıl mı? Yoksa bir ömür mü?
Eşini iki yıl önce kaybettiğinden beri hayatı tepetaklak olan Jessy Lawrence, ne yaparsa yapsın kalbinde yer etmiş kederinden kurtulamıyordu. Hayatındaki tek güzel şey, zor zamanlarında yanında olan dostlarıydı ama yine de bir şeyler hep eksik kalıyordu.
Jessy, mutlu bir geleceğe dair umutlarını kaybedeli de çok olmuştu… Ta ki gizemli kovboy Dalton Smith ile tanışana kadar. Dalton Smith de tıpkı Jessy gibi umutlarını çoktan yitirmiş bir adamdı. Kader onları bir araya getirdiğinde, ikisi de birbirlerine aslında ne çok benzediklerini bilmiyorlardı. Bilmedikleri bir diğer şey ise, kırık kalplerini onaracak, yarına umutla bakmalarını sağlayacak doğru kişiyi bulmaya çok yakın olduklarıydı.
 
 “Vedalar gözüyle sevenler içindir.
Çünkü gönülden sevenler ayrılmaz.”
–Mevlânâ"
"Yirmi Aşk Şiiri ve Bir Umutsuz Şarkı, 1924 yılında ilk basıldığında kısa sürede uluslararası bir üne kavuştu. Sonraki yüz yıl içinde tazeliğinden hiçbir şey kaybetmeden okunmaya devam ederek bir milyondan fazla şiir ve edebiyat severle buluştu. Yüz yıldır âşıklar ve edebiyat severler bu modern klasiği ellerinden düşüremediler.
 
“Pablo Neruda XX. yüzyılın bütün dünya dilleri itibariyleen büyük şairidir.”
Gabriel García Márquez"


"Devletleri kahramanlar kurar, kahramanlar milletleri ayakta tutar. Türk tarihi, devleti ayakta tutan sayısız, isimsiz kahramanlarla doludur. Şanlı tarihimiz; din için, devlet ve millet için, ilay-ı kelimetullah için kanını, canını feda eden eşsiz kahramanlarla müstesna bir yere sahiptir.

Her türlü özgürlüğümüzü borçlu olduğumuz bu kahramanların isimlerini ve anılarını yaşatmak, hikâyelerini gelecek nesillere aktarmak, tarihe ışık tutmak, hem bu toprakları kanlarıyla var eden kahramanlarımıza, hem de gelecek nesillere en büyük borcumuzdur.

Ne yazık ki varlığımızı borçlu olduğumuz, vatanları uğruna canlarını hiçe sayan bu kahramanların bırakın anılarını yaşatmayı, çoğunun adlarını dahi unutmuşuz!

Tarihi çevir nal sesi, kısrak sesi... Bu seslerin arasında binlerce kahraman ve bu kahramanların nefesi…

Türk milleti, bağrından çıkardığı büyük insanlarıyla büyük olmayı hak etmiş bir millettir. Bazı milletlerin kendilerine tarih aradığı bir dünyada, hatta Batılıların tarihte olmayan kahramanlıklarını varmış gibi gösterip sayısız kitaplar yazıp, filmler çevirirken bizim var olan büyük potansiyelimizi değerlendiremeyişimiz, tarihimizin çocuklarımızdan esirgenmesi, milletimizi her türlü tehlikeye açık hâle getirmiştir.

Elinizdeki bu eserle günümüz insanına surda bir gedik misali ışık sunulması amaçlanmıştır.

İçimizi titreten, ruhumuzu ürperten, göğsümüzü kabartan, başımızı dik, alnımızı ak eden ecdadın kahramanlıkları yanında bir şey yapabildiğim iddiasında değilim. Kabul buyrulursa tarihimizden bir avuç çam sakızı çoban armağanı…"

Ustadır Arı, Ağacın Çürüğü, Baldaki Tuz ve Zulmün Artsın Yaşar Kemal'in gazetelerde, dergilerde yayınlanmış toplumcu ve gerçekçi bir bakış açısıyla kaleme aldığı yazılarından ve konuşmalarından derlenmiştir. Onun düşünce ve yazarlık serüvenine tanıklık eden bu yazılar halkın yıllardın içine sürüklendiği karanlığın belgeleridir.

"Yazdığı her romanıyla “roman sanatını yeniden tanımlama”nın peşinde olan Hasan Ali Toptaş, bu kez sınırları zorluyor, alanı genişletiyor.
Uykuların Doğusu, roman sanatının ufkuna doğru hareket ediyor; pervane gibi, döne döne, durmadan.
 
“Bir bakıma, insan gördüğü şeylerin toplamı kadar uyanık, görmediği şeylerin sonsuzluğu kadar uykuda oluyor, diyordum.”
 
“Yeryüzüne haykırmak istediğim sözler peşimdeydi artık, duvarlara çarptıkça yankılanıyor, yankılandıkça da bana eskisinden daha anlamlı görünüyorlardı.”"
Daha çocuk sayılabilecek yaşlarda birkaç teneke kutuyu ve saksıyı barındıran balkon bütün dünyamken, şimdi giderek eskiyen bir eşya gibi hissettiğim bedenim, dünyayı aramaktan vazgeçti. Rüzgârlarını özlediğim tepeler yeşilliklerini kimlere verdi kim bilir? Cam parçacıklarını güneşe tutup görmek istediğimiz renkli dünya, gökyüzüm -bana ait olmadıysan da hiç- daha bir yakın sanırdım. Uçakların içinden geçtiği ve yollar bıraktığı bulutlar beyaz değiller şimdilerde...
"MERAKLI UZAY ÇOCUĞU

Uzaylı bir çocukla dünyalı çocukların arkadaşlığının fantastik masalları. Bu dizide yatak ıslatma, çevre bilinci, toplum kuralları gibi konular ele alınıyor ve yazarın akıcı diliyle çocukların gönüllerine ulaşıyor."
"Ben o zamanlar on altı yaşındaydım, lise birde. İnce uzun bir oğlan. Saçlarım kirpi gibi dik duruyor; ne yana, ne geriye taranmıyor, beni deli ediyordu. Babam ""inatsın inat... İnatçı adamın saçı yatmaz. Dedeme çekmişsin besbelli. Keşke annene benzeseydin"" diyordu. Keşke...
Annemin lepiska gibi yumuşacık, sarı saçları vardı. En çok o mavi gözlerini özlüyorum. ""Benim oğlum okuyacak yüksek bir memur olacak"" der, sonra da göz ucuyla babama bakardı.... Devamı kitapta."
"nasıl hızla yaşlanıyorsun bedenim
eğilip kalktığımda geçiyor bir mevsim
başımda azad edilmiş kuşlar, uzayıp giden sema
insanın benzediği ağaçtır, kuruyan dallar geçmiş gün
sürün gövdem sürün, aşk bir geçiştir alemlerden alemlere
saçlara düşense ödünç bir beyaz leke"

"Dünya Çocuk Klâsikleri
- Çocuk Kalbi
- Güliver'in Gezileri
- Monte Kristo
- Siyah Lâle
- Alis Aynalar Ülkesinde
- Oliwer Twist
- Deniz Altında 20.000 Fersah
- Define Adası
- Üç Silâhşorler I
- Üç Silâhşorler II
- Kozet/Sefiller'den
- Tom Sawyer
- Küçük Prens
- Seksen Günde Dünya Gezisi
- Don Kişot
- Küçük Kadınlar
- Robinson Crusoe
- Pinokyo
- Hayvanlar Çiftliği
- Poliyanna
- Heidi
- Mobidik
- İnci
- Büyük Umutlar
- David Coperfield"
"İsmet Özel’in Üç Mesele ve Zor Zamanda Konuşmak kitapları yeni ve uzun bir dibace ile bir arada “ÜÇ ZOR MESELE” adıyla neşredildi.

“ÜÇ KULHUVALLAHİ BİR ELHAM ÜÇ ZOR MESELE’NİN DİBACESİ işin işten geçmediği, Türkiye’de yapılacak şeylerin neler olduğu fikrine mahsus zeminin oluşmasına müsait vaktin işaretlerinin henüz belirebildiği inancıyla yazıldı. Bor’un pazarının geçtiğini kabul etmiyorum; dolayısıyla eşeğimi Niğde’ye sürme düşüncesinde de değilim. Üç Mesele’yi Zor Zamanda Konuşmak içinde erittim ve ortaya daha netameli ÜÇ ZOR MESELE çıktı. Niçin yaptım bunu? Her iki kitabın da müşterisi vardı. Yaptım, çünkü eşeğimi Niğde’ye sürmeğe rıza göstermiş olmak, her iki kitabın ikisinden de nasibini alamamış kıraat meraklılarına taviz vermekti. Paradoks her iki kitabın ikisinden de nasibini alamamışların her iki kitabın piyasaya çıkmasına sebep oluşlarındadır."""
"Türk okuyucuların kitabımdan, en az benim Türkiye’den öğrendiğim kadar çok şey öğrenmelerini ümit ediyorum.

Son yıllarda akşam haberlerinde Irak, Ruanda, Filistin, Endonezya ve Meksika hakkındaki gelişmeler ağırlıkta. 3. Dünya ülkeleri gündemi işgal ediyor. Ancak etnik savaşlar, demokrasiye geçiş, radikal İslamcılık gibi 3. Dünya’yı ilgilendiren meseleler hâlâ birçoğumuzun içinden çıkamadığımız karmaşık sorunlar olmaya devam ediyor.
İşte bu konuların kavranabilmesi için bu kitapta 3. Dünya ülkesi sınıfına giren 150’den fazla millete yer verildi. Afganistan ve Etiyopya gibi umutsuzluk seviyesinde fakir ülkeler ile Güney Kore ve Tayvan gibi hızla gelişmekte olan ülkeler bu 150 ülkenin arasındadır. Trinidad ve Kosta Rika gibi istikrarlı demokrasilere sahip ülkelerin yanı sıra diktatörlerin şiddetli baskısı altında ezilmiş Mynmar ve Suriye gibi ülkeler de mevcut.İşte bütün bu ülkeler bu kitapta incelenen politik, ekonomik ve sosyal az gelişmişliğin en az birkaç özelliğini paylaşıyor.Kitabımın Türkiye’de yayınlanmasına çok memnun oldum. Çünkü Türkiye dünyaya İslamın daha modern, ileri görüşlü ve barışçıl bir uygulanış biçimini sunuyor.Türk okuyucuların kitabımdan, en az benim Türkiye’den öğrendiğim kadar çok şey öğrenmelerini ümit ediyorum.

Howard Handelman"
"""Mene göre, her Türk, Üsküp'ten Kosova'ya kitabını oxumalıdır. Amma, onu oxuduxdan sonra, ağlamayan Türk'e de men Türk demerem.""
Prof. Bahtiyar Vahabzade (Bakü)

""Üsküp'ten Kosova'ya cidden bir şaheser. Hem okuyorum, hem de ""gençliğe ve münevver kesime verilen bu hazin mesajı kaç kişi anlamıştır?"" diye düşünüyor ve üzülüyorum. Şiir ötesi bir üslûpla kaleme alınmış ve her cümlesinden millî heyecan fışkıran ikazlardan faydalanmş büyük bir kütlenin, memlekette kıyametler koparması lazımdı. Bilmem ki bizim tarihî ve millî hassasiyetimize ne oldu?""
Samiha Ayverdi

""Üsküp'ten Kosova'ya, seyahat hâtıra türünün usta örneklerinen biri. Kitapta, millî kültürümüzle yoğrulmuş, renkli ve zengin duygularla örülü bir üslûp hâkim. Sosyal tenkitlerin yanısıra, şair ve hikâyecilere mahsus ince dikkatlerin ve tasvirlerin yer aldığı eser, kaybettiğimiz Rumeli'de silinmemiş Türk izlerini hafızalarımıza yazmakta.""
Sevinç Çokum

Türkçe’nin söz ustası Yavuz Bülent Bâkiler, Osmanlı bakiyesi topraklarda tarihin izini sürüyor. Gâh Kosova’da, Sultan Murad Hüdavendigar’ın kabri başında gâh Üsküp’te, tarih kokan surların dibinde bir milletin mirasını arıyor."
"Bir mısra daha söylesek sanki her şey düzelecek
 
İki adım daha atmıyoruz bizi tutuyorlar
 
Böylece bizi bir kere daha tutup kurşuna diziyorlar
 
Zaten bizi her gün sabahtan akşama kurşuna diziyorlar
 
Bütün kara parçalarında
 
Afrika dahil
 
 
Üvercinka, Türkiye’de modern şiirin ifadesine yeni bir soluk getirecek olan genç bir şairin 1958 tarihli ilk kitabı; İkinci Yeni’nin kırılma noktalarından biri."
Vadideki Zambak, realizm akımının öncüsü Balzac’ın en ünlü romanlarından biridir. Kendi dönemindeki Fransız toplumunun parodisinden oluşan kitaplar serisi “İnsanlık Komedyası”nın bir parçası olan bu eser, trajik bir aşk hikâyesini anlatmaktadır. Genç Félix de Vandenesse, bir baloda tanıştığı ve kendisinden yaşça büyük Madam de Mortsauf’a âşık olur. Mutsuz bir evlilik içinde olsa da kocasını aldatmayı düşünmeyen Madam de Mortsauf ise değerleri ve duyguları arasında büyük bir çatışma yaşamaya başlar.
Dertlerimizin başı kitapsızlığımız, çare ise bu kitap (Kur'an-ı Kerim)'i edinmemizdir. Burada söylediklerim Hz. Adem (as)'den Hz. Muhammed (sav)'e kadar gelen bütün peygamberlerin söylediğinin özü olan "İlahı tanıma ve Tek Bir İlah'a kul olma" hadisesinde bütünleşmektedir. Müslümanların en mühim meselesi vahiy kültürü-Kur'an kültürü olarak tanımladığımız ilahi mesajı öğrenmelidir. Dilinizle ahiret var deyip sonra yokmuş gibi bir hayat süremezsiniz! Ahiret varsa var gibi bir hayat sürmek zorundasınız.
Amerikan edebiyatının en önemli isimlerinden Jack London, Vahşetin Çağrısı’nda, bir kızak köpeği Buck’ın hayatını kaleme alıyor. Aslında Buck’ın hikâyesi çok tanıdık. Buck, cennet gibi bir malikânede keyfince yaşarken, insanoğlunun zaafları nedeniyle beklenmedik bir maceranın içinde bulur kendisini. Alaska buzullarındaki altın madenlerini keşfeden insanoğlu, kızaklarla altını şehre taşır. Buck ve diğer köpekler için kuzeyin zorlu şartlarında kızak çekip hayatta kalmak zor olacaktır. Vahşetin Çağrısı’nda haksızlığa uğrayan, yılmadan özünü bulmaya çalışan bir canlının hayat hikâyesini okuyacaksınız.
Or'da Kimse Var mı?" dörtlüsünün üçüncü kitabı Valla Kurda Yedirdin Bern'de Türk solunun ve Kürt sorununun resmi çiziliyor. "Türküm...kendi insanımın manzaralarını seviyorum... Buna milliyetçilik diyorsan, öyle olsun!" diyor Günay Rodoplu, ve devam ediyor. "Milliyetçi' olduğum içindir ki, Kürtlerin köken arayışlarını empatiyle izliyor, elimden geldiği kadar yardımcı olmaya çalışıyorum. 'Mızıka çalındı, düğün mü sandın?' türküsü içimi titretirken, Şiran'ın 'Hanımaı mın, bermaya mın' feryadına kulak vermemem mümkün mü? Kürtlerin varlığına ilişkin tek korkum, tek kavgam, onların yabancılaşması olacaktır. Çünkü bu olursa onu ırkçılık, hatta bir tür Nazizm izler. Ve ben kendi ulusumu tanıdığım kadarıyla, biz Türkler bununla baş edemeyiz. 'Aryan1 Kürtlerin karşısında, Siyonizm öncesi Yahudileri kadar boynu bükük kalmaz mıyız?.. Unutmayın ki, İsrail öncesi Yahudilerin ruh hali bizimkinden pek farklı değildi. Onlar da kendileri ile barışık değillerdi. Tıpkı bizim gibi, kendilerini sırf kendileri oldukları için, bir insan manzarası olarak sevmiyorlardı. Kendisini sürgit, 'sen adam olmazsın' diye aşağılayan bir ulus, varlığını idame ettirmekte ne kadar başarılı olabilir ki? Türkler, Siyonist olabilecek kadar metodik de değillerdir. Ve yine unutma ki, Siyonistler Batı Avrupa Yahudileriydi, Orta Doğu değil!.."
"Tarık, hem yerinde duramayan bir YouTuber hem de basketbol takımının kaptanı... Ancak günün birinde işler pek de istediği gibi gitmemeye başlar. Neyse ki hayal bile edemeyeceği bir gelişme yaşanır ve hayranı olduğu bir basketbolcu, yaşadığı siteye taşınır.

Kendini, Peygamberimiz gibi yaşamaya davet eden heyecanlı bir challenge içinde bulan Tarık, bakalım bu işin üstesinden nasıl gelecek?"
"Cemiyeti yoğuracak ruh, ne bir sihirbazın ruhudur; ne de Gordiyon’daki düğümün üzerine kılıcını indiren kahramanın ruhudur. O bir halaskârın zafer neşesiyle sarhoş ruhu olmadığı gibi kara kaplı, kaba cüsseli kitapların üzerine eğilen bilgiçlerin ruhu da değildir. Taklit mayası onu yoğuramayacağı gibi itham ve inkâr mayası da onu yoğuramaz. O ruh bize kaybolan benliğimizi bulduracak. Bin nedametle nihayet anladık ki dünyada belki herşeyi bulmak kolay, kendini bulmak zormuş. Kendimizi nerede bulalım? Kendi dışımızda nereye koştuksa gurbette kaldık. Kendimize nasıl koşalım? Bize bir aydınlık, bir rehber lâzım, diyorlar. Her tarafı, her zerresi rehber olan, her ciheti aydınlıkla dolu âlemde tek aydınlık, bir rehber arıyoruz.
 
Cemiyeti yoğuracak ruh, eski Asya’nın hikmetiyle Kur’an’daki ilhamı kendinde birleştirdiği halde, Garb’ın dört asırlık ilmine hayran, zihniyetine sahip, felsefesine âşinâ olacak Anadolu dervişinin ruhudur"
"Tarık, hem yerinde duramayan bir YouTuber hem de basketbol takımının kaptanı... Ancak günün birinde işler pek de istediği gibi gitmemeye başlar. Neyse ki hayal bile edemeyeceği bir gelişme yaşanır ve hayranı olduğu bir basketbolcu, yaşadığı siteye taşınır.

Kendini, Peygamberimiz gibi yaşamaya davet eden heyecanlı bir challenge içinde bulan Tarık, bakalım bu işin üstesinden nasıl gelecek?"
Doğan Cüceloğlu’un elinden sıradışı bir yaşamöyküsü.. Bu kitap, bir kadının, üstelik Toroslar’ın bir köyünde doğan bir kadının, hayatının her evresinde karşılaştığı zorluklar, engeller, acılar, kısaca hayat karşısındaki direnişini anlatmaktadır. Okuyabilmek için on üç çocuklu babayı ikna etmek gerekiyordu; üstelik o bir kız çocuğuydu ve o yörede kız çocukları okutulmazdı. Çözüm erkek gibi olmaktı; saçlar kısacık, altında pantolon, ayakta postallar, adımlar rap rap... Bu sefer de komünist diye askeri mahkemede yargılanmalar.. Kendisine bir kez bile adıyla hitap etmeyen bir kocaya karşı verilen otuz yıllık bir varolma savaşı.. Bu inanılmaz etkileyici yaşamöyküsü çok konuşulacak..

Asrımızda tesirlerini bütün felsefe âlemine hatta bütün düşünce dünyasına yayarak genişleten varoluş felsefesinin doğuşu geçen asrın başlarındandır. Hatta onun hazırlıklarını Pascal'da bulmak kabil oluyor. II. Cihan Harbi'nden sonra pek acayip anlayışlara yol açan bu felsefenin esası şudur. Eski Yunan'dan beri felsefe, hakikat olarak eşyanın özünü araştırıyordu. Öz, duyularla tanınamayan, bir olan, hiçbir zaman değişmediği halde, değişen ve duyularla tanınan bütün varlıkların esası olan ve onları var kılan şeydir.
"Sâmiha Ayverdi ömrünü Türk-İslâm kültürünün yeniden canlanmasına adamış bir mütefekkir yazarımızdır. O, her türden eserinde tasavvuf inanış ve düşünüşünü başarıyla anlatmış, bu alandaki zengin bir kültür ve inanç malzemesinin günümüz insanına aktarılıp tanıtılmasında bir köprü vazifesi görmüştür. O, dergâhların kapalı olduğu devirlerde, tasavvufu eserlerinde yaşatmıştır.
 
Ona göre üstüne gaflet ve cehâlet tozları yığılmış tasavvuf müessesesinin gün ışığına çıkacağı günler gelecek, tasavvuf inanışı yeniden sosyal hayatımıza mâlolacaktır. İşte o zaman günün şartları içinde, insanımızın zihin ve ruh yapısını arındırmada kullanmak üzere onu tekrar toplum
hayatına mâletmek gerekir.
 
Elinizdeki eserde Ayverdi’nin misyonuna, sosyal alandaki hizmetlerine, din ve tasavvuf anlayışına, irşat tarzına, tekkelere bakışına dair yazılar ve değerlendirmeler yer almaktadır."
“Osmanoğlu'nun Sürgünü” belgeseliyle Osmanlı Hanedan Vakfı tarafından onursal üyeliğe kabul edilen Kerime Senyücel, yaşayan Son Osmanlıların, sürgüne bizzat tanık olmuş hanedan üyelerinin anlattıklarını birinci ağızdan kaleme aldı. Osmanlı Hanedanı'nın sürgün günlerini yaşayan son mensupları ve onlarla yapılan son röportajlar... Sultan II. Abdülhamid'in torunu Ertuğrul Osman Osmanoğlu; Sultan II. Abdühamid'in kızı Ayşe Osmanoğlu'nun oğlu Osman Nami Osmanoğlu; Sultan I. Abdülmecid'in kızı Mediha Sultan'ın torunu, Damat Ferit Paşa'nın üvey torunu Fethi Sami Baltalimalı ve diğerleri... 600 yıllık imparatorluğun varisleri, hanedanın sürgünde yaşadıkları, bilinmeyen yıllar...
"“İnsanoğlu toprağı terk ederek etrafını aletlerle çevirip bir sanal dünya kurdu. Burada sıkılıp duruyor. İki serap görüyor: hız ve haz.

Bunlar nefsin oyunlarıdır. Ele geçtiklerinde yok olurlar. Sıkıntı devam eder.

İnsanlar kendilerini elli bin çeşit ürün bulunduran AVM'lere teslim etmeseler, tüketim kültürünün kelepçelerinden kurtulabilseler, çiçekleri ve böcekleri yeniden görebilseler; bir keçi yavrusunun bakışlarını, süt kokusunu, böğürtlen reçelini hiçbir şeye değişmeyecekler ama sarhoşluktan ayılamıyorlar.”

Bu kitapta Mustafa Kutlu'nun yirmi yıllık bir sürede yayınlanan gazete yazılarından bir seçkiyi bulacaksınız."
Vatan Yahut Silistre, Silistre Kalesi’ni korumak amacıyla gönüllü olarak Silistre’ye gelen İslam Bey ve tebdili kıyafetle dolaşan Zekiye’nin kahramanlık hikâyesidir. Tanzimat Dönemi’nin öncü isimlerinden Namık Kemal’in vatanperverlik ve özgürlük üzerine yükselen tiyatro eseri, yayımlandığı ve sahnelendiği ilk günden bu yana milli duyguları harekete geçiren özelliğiyle Türk okuyucularının en sevdiği eserlerin başında geliyor.
“Ve Durgun Akardı Don”, Don bölgesinin destanıdır. Eser, bir Kazak ailesi ekseninde Don bölgesini ve savaşın, devrimin ve iç savaşın bölgeye yansıyışını çok yönlü, derinlemesine ve bir o kadar da sade bir dille anlatır. Birinci ciltte Don Kazakları’nın Çar dönemindeki yaşam koşulları, gelenekleri, görenekleriyle dile getirilir. Bu cilt, nehir romanının kahramanlarını ve ruh durumlarını da tanıtır. İkinci cilt, Birinci Dünya Savaşı, 1917 Ekim Devrimi’yle, roman kahramanlarının bu olaylardaki durumuna ayrılmıştır. Üçüncü ve dördüncü ciltlerde Don Kazakları’nın ayaklanmaları, Don bölgesinde kurulan bağımsız cumhuriyetler, İç Savaş ve Avrupa’nın bu iç savaştaki rolü irdelenir. Bu kargaşada savrulan kahramanlarla canlı bir belgesel ve çağdaş bir destan sergiler Şolohov. Bozkır çiçekleri kadar canlı ve birbirine benzemez insanlarıyla, yaşanmışlığın sahiciliği ve olağanüstü anlatımıyla Ve Durgun Akardı Don, bütün zamanların en önemli romanlarındandır.
"Sevgili!
Hani bir aşk idin, bir güzellik idin sen, güzellikle aşkın kesiştiği prizmada. Güzelliğin, cihanı gösteren bir ayna; aşkın, o aynanın cilâsı idi hani. Güzelliğin olmasa efendim, aşkı hiç bilmeyecekti cihan; aşkın olmasa güzelliği hiç anlamayacaktı. Aşk pazarında mezat hep güzelliğine; güzellik yurdunda yollar hep aşkına durmuştu efendim... Ve sen gitmiştin…
Şiiri meslek edinip de şair olamamanın acısını en iyi bilenlerdenim ben. Şiir söyleyemediğim için duygularımı, şiire en yakın gördüğüm deneme formatında anlatmayı yeğlemem bundandır. Ancak, bu kitaptaki her bir deneme için birkaç kitap okuduğumu itiraf etmeliyim. Uzun gecelerde küstürdüğüm uyku perisinin dönmesini beklerken şekillenen düşüncelerim beyaz sayfalara bu üslûpta yayıldı ve her bir cümle bazen birkaç defa değiştirildi. Anlattıklarım kendime değil, topluma; merkeze değil muhite aitti. Benim duyduklarımı duyan yüzlerce kalbin yaşadığını bu kırk denemeyi yazarken öğrendim. Hüzün, gözyaşı ve acıyı ifade etmenin ne kadar çok yolu varmış meğer. Meğer ne çok titrermiş kalbimiz yaşadıklarımız karşısında."
"Nankör ve müstağni insanın bilmedikleri yanında bildikleri de var. O neyi, nerede ve nasıl yapacağını bilir. Ama yaptıklarının sebebini sordurtmaz. Niçin sorusunu soranlara düşmanlık gösterir. Çünkü yaptıklarının kendisine verilenleri kötüye kullanmak suretiyle yapıldığının ayan beyan oluşuna katlanamaz. Hümanizm böyle bir istiğnadır, bize hakkı tavsiye etmez, çünkü yanmamış evi ulular, yüceltir; bize sabrı tavsiye etmez, çünkü biz evi yanmış olanlara katılmaya, yanmayan evden bizim hissemize düşeni vermeye hiç niyeti yoktur."
Bu hikayeler, dünyada insani ve beşeri kaç mevcut varsa ve bu mevcutlardan ne kadar iş ve fikir çevresi kurulmuşsa, hepsinin birden olamadığı, bulamadığı, varamadığı, eremediği ne şiirin, ne tılsımın, ne ilmin, ne fennin ulaşabildiği noktada bağdaş kuranların hayatlarından pırıltılar...
طونيو تاجرشريف النفس نزيه الطعمة من تجار البندقية، وقد سميت الرواية باسمه، وعلى الرغم من استقامة الخلق عنده فإن موجة من الحزن تغلب على مزاجه. وقد حاول نفر من أصدقائه — وهم سالانيو وسالارينو وجراتيانو وباسانيو — أن ينزعوا منه هذه النزعة الحزينة بإصفائهم الود إياه.

"Virginia Woolf’un denemelerinden oluşan Kendine Ait Bir Oda, toplumsal cinsiyet ve kadınların yazıya gönül vermesinin önündeki engeller üzerine yazılmış bir manifesto niteliği taşıyor: 
 
“Düşünsel özgürlük maddi şeylere bağlıdır. Şiirse düşünsel özgürlüğe bağlıdır. Ve kadınlar her zaman yoksuldu. Hem de yalnızca son iki yüz yıl için değil, tarihin başından beri yoksullar. Kadınlar, Atinalı kölelerin oğullarından bile daha az düşünsel özgürlüğe sahip olmuşlardır. O halde, kadınların zerre kadar şiir yazma şansı olmamıştır. İşte bu nedenle paranın ve insanın kendine ait bir odasının olmasının önemini bu kadar vurguladım.”"
Andreyevna’nın sahibi olduğu ve satılacak mı satılmayacak mı tartışmaları eşliğinde, geçmişteki acı-tatlı anıların dile getirildiği bir çiftlik evine yöneltir. Bu oyunuyla ciddi bir başarı elde eden Çehov, çoğu birbiriyle akraba ya da ev sahibi-hizmetçi-uşak ilişkisi içindeki oyun karakterleri nezdinde, Rusya’nın 19. yüzyıl sonlarına doğru içine girdiği sosyal ve ekonomik değişim sürecinin etkilerini okuyucuya hissettirir. Bu değişim dalgasının yol açtığı insanlık durumları, Çehov’un bir su gibi akan lirik diliyle simgeleştirdiği vişne bahçesi üzerinden, bazen komik bazen dramatik sahnelerle gözler önüne serilir.
“Geçen asrın (XIX.) ortalarına kadar ülkemiz esnafı dükkânına vitrin yapmıyordu. (Vitrin bize batıdan gelmiş, önce azınlıklar uygulamıştır.) Kepenkleri ve kapıyı açıyor, uygun bir yerde ise malının bir kısmını dükkânın önüne koyuyordu. Malın satışı hususunda özel bir gayreti, (süsleme-paketleme-cilalama vb.) görülmüyordu. Zaten malı olduğundan farklı göstermek (yani çirkini güzel kılmak, malı olduğundan fazla parlatarak müşterinin aklını çelmek) âdaba aykırı sayılırdı. Sonunda bizde de şu söz kanun oldu: ‘Vitrinde olmaz isen satış şansın yoktur.’” Yirmi yıllık bir süre zarfında yazdığı gazete yazılarından hazırlanan seçkinin bu üçüncü kitabında Mustafa Kutlu bizlere, hikâyelerinde olduğu gibi yine insanı ve hayatı anlatıyor; kaybettiklerimizi hatırlatıyor…
"""Or'da Kimse Var mı?"" dörtlüsü, azgın iştahların beslediği cehaleti şehvetle bağrına basan Türkiye toplumunun kıydığı bir aydının, Günay Rodoplu'nun öyküsü.
Alev Alatlı, ""Bu toplumda 'biliyor olmak' mutlak surette bir haksızlığa maruz kalmak demektir."" diyor. ""Çünkü bilgi borçlandırır, 'anlamak' zorunda bırakır. Cahil, acıma duygusu uyandırır. Yıkıcılığı bağışlanır. Bu, onların lüksüdür. Oysa, aydın, bilgilenmek gibi bağışlanmaz bir suçtan müebbeden mahkum edilmiştir. Bastığı yerde ot bırakmayan cahili vicdanının demir parmaklıkları arasından seyreder.
"" Günay Rodoplu'nun hayatındaki trajik, boyut bilgidir. Hayatını, Lao Tzu ile, Hazreti Muhammed'le, Kropotkin'le, Marks'la, Baudelair'le, Albert Schweitzer'le, Kazancakis'le paylaşmasına bakılırsa bu dünyadan değildir. Ama bu dünyaya dair çok bilgi edinmiş bir insanın sorumluluğu altında ezilir, pasifize olur. Türkiye insanının hoyratlığına yenik düşer. ""Ve iyilik buradan çıkar. İyilik, dayatılan haksız, yanlış ve çirkin oyun oynamayı reddetmekten çıkar.""
""Viva, La Muerte!"" Yirminci yüzyılın son otuz yılında Türkiye insanının ortak ruhunu çözümleyen, yer yer belgesel nitelikli dörtlünün ilk romanı.
"" Alatlı ""Türkiye bugün okumazsa, yarın mutlaka okuyacaktır."" diyor ve sesleniyor, ""Or'da kimse var mı?"""

Windsor’un Şen Kadınları gerek olay örgüsü, gerek karakterleri, gerekse de dil oyunları açısından Shakespeare’in en önemli komedyalarından biridir.
İnandığımız, uğruna pek çok şeyi göze aldığımız "dava"lar. Birlikte yürünecek bir yol. Bizimle aynı duyguları, fikirleri paylaşan arkadaşlar. Bu insanların açmazlarını, acılarını dile getiriyor.
"“Her gün nerede, kimin önünde olursa olsun secdeye kapanır gibi eğilir, bu şekilde yaşar giderdi. İnsanların, kendilerinden üstün gördüklerine saygı duyduklarına, aşağıda gördüklerine ise zorbalık yaptıklarına, içip içip karılarına ve çocuklarına vurduklarına şahit olmuştu.”
 
Birbirini vakitsiz tanıyan iki yüreğin hikâyesi… Girdiği ilk evlilik girişimi hayal kırıklığı ile sonuçlanan O-Tama, babasıyla birlikte bu buhranı atlatmaya çalışırken hayatına yeni bir kapı açılır. Çevreden gelen “tavsiye” niteliğindeki baskılar sonucu babasının iyiliği ve huzuru için zengin bir tüccar olan Suezō’nun metresi olmayı kabul eder. Fakat beklediği rahat hayat, günden güne babasıyla arasına mesafe koyan ve aslında bilmediği gerçeklerle yüzleştiği bir çıkmaza sürüklenir. Tam da bu çıkmazın içinde tanıştığı tıp fakültesi öğrencisi Okada ise O-Tama’nın zamanı geri alma isteğini tetikler.
 
Modern Japon edebiyatının önde gelen isimlerinden Ōgai Mori’nin 20. yüzyılın başlarında kaleme aldığı , kadın-erkek ilişkileri ve toplum baskısı çerçevesinde dönemin Japonya’sına geniş bir perspektif çiziyor."
Bu yapıtında, insan ilişkilerine bir demet gülle yaklaşıyor Tarık Dursun. İnsanın içindeki gizli kalmış sevgi odalarının kapılarını tıkırdatıyor... Ayrıca bunu usta bir şekilde yansıtıyor. O, gizli sevgi odalarından aldığı ses çok önemlidir; çünkü inanılmaz bir iletişim vardır okuruyla...
"Kimsecik, ""dağları bekleyen"" korkunun yıkıcı gücünün, üç kitaplık dev efsanesidir. Korku insanın benliğini parçalarken, bu insanlık durumundan büyük bir trajedi doğar. Ama çocuklar korkuya yenik düşmez, üstüne yürürler.

Üçlünün ilk kitabı Yağmurculuk Kuşu bir cinayetin yarattığı korkuyla şekillenir. Roman katliamların nedenleri ile sonuçları arasındaki ürpertici ilişkiyi açığa çıkarırken, bir yanıyla da bir köy çocuğunun masum ve cusur dünyasının nasıl belirlediğini ortaya koyar."
Yahudilik - Masonluk - Dönmelik kitabı, Üstad Necip Fazıl'ın, Büyük Doğu dergilerindeki konuya dair, müstear imzalı yazıları derlenerek hazırlanmıştır.
"“Kendi Gök Kubbemiz, aziz şair Yahya Kemal’in asrımızın Türkçesiyle söylediği şiirlerini bir araya toplayan kitabının adıdır. Üstad “Süleymaniye’de Bayram Sabahı”nın bir mısraında geçen bu adı çok beğenirdi. Yahya Kemal’e göre Kendi Gök Kubbemiz onun bütün şiirini ve bizim şiirdeki millî semâmızı ifade eden isimdi. Bu ismi âdeta kıskanırdı.”
(Nihad Sami Banarlı)
“Bu kitap, benim ve benim neslimin senelerdir beklediği bir kitaptı.”
(Ahmet Hamdi Tanpınar)
“Ne hürriyeti, ne müsâvâtı hatta ne o yoldan gelecek şöhreti isteyen”, “Yâ Râb! Bana bir ses yaratan kudreti ver” diyen, yine kendi tabiriyle “yeryüzünde yegâne ihtirası, milletinin lisanında istediği gibi bir kaç manzume meydana getirmek” olan Yahya Kemal’in Kendi Gök Kubbemiz’i, gücünü mazinin ve ananenin büyük mirasından alan fakat gününün sade ve beyaz diliyle söylediği şiirlerini toplar.
Millet, tarih, vatan gibi kavramları daima “medeniyet” perspektifinden yorumlayan, vârisi olmakla gurur duyduğu bu medeniyeti asırlar boyunca inanç, sabır ve ustalıkla yoğuran Fatih’ler, Itrî’ler ve Sinan’larla beraber yaşamış olan şair, bu kitaba aldığı şiirleriyle okuyucusunu da “cedleri”nin mağfiret iklimine sokar.
Kitabın ismi gibi bir bölümü de “Kendi Gök Kubbemiz” Yahya Kemal’in tarih, vatan, milliyet, fetih mefhumları ve en güzel cepheleriyle İstanbul’la; ikinci bölüm “Yol Düşüncesi” ölümle; üçüncü bölüm “Vuslat” ise aşkla ilgili şiirlerin yer aldığı kısımlardır. Fakat bütün bu bölümler ve şiirlerde Yahya Kemal aynı duyuşun insanı ve şairidir. İstanbul, Türklüğün bir harikası ve şahikası olduğu; kadın, zarafetinde bir medeniyeti aksettirdiği, ölüm de vatan toprağında munisleştiği için güzeldir..."
"Kitabın ilk basımı ""Yahya Kemal'in İstanbul'u ve Devamı"" ismiyle yayımlanmıştır.
 
 
Her insanın bir hayat felsefesi veya dünya görüşü olduğu gibi her mekânı inşa eden medeniyet telakkisinin de bir dünya görüşü ve hayat felsefesi vardır. Bir şehir fiziksel düzenlemesi ve mekânlarından ziyade içinde yaşayanlarla yani hemşehrileri ile öne çıkar. Şehir denildiği zaman mutlaka ve mutlaka şehirliyi, şehir mekânından öncelikli olarak düşünmek gerekir. Çünkü tutarlı bir medeniyet ortamında şehri şehirli inşa eder, imar eder, bakar ve korur. Böylece insan ile mekân ya da özelde şehirli ve şehir birlikteliği mükemmeliyet kazanır. Bir şehre o şehirde yaşayan şehirlinin medeniyet telakkisi ve tarihsel serüvenine tamamen yabancı binalar inşa edildiği ve düzenlemeler yapıldığı zaman, yukarıda sözünü ettiğimiz bütünlük ve mükemmeliyet kaybolur. Tam da bu noktada, Prof. Dr. Sadettin Ökten dikkatlerimizi, kendi gökkubemizin mimarlarından Yahya Kemal’in İstanbul’una çekerek, bize, içinde bulunduğumuz hâli daha dün denilebilecek bir mazi ile karşılaştırma imkânı sunuyor. Yahya Kemal’in İstanbul’u ve İstanbul tasavvuru ile bugün yaşadığımız İstanbul ve İstanbul tasavvurumuz arasında yapılan karşılaştırmalar, medeniyetimizi “yeniden ihya etme” söylemlerindeki samimiyetin derecesini gözler önüne seriyor."
"Gittiğim her yerde –özellikle yurtdışında– ve yaşadığım her iz bırakan anda Yahya Kemal, şiirleri ile bana bir şeyler söylemekteydi. Sonra bir dönem geldi ki, Yahya Kemal’in bana neler söylediğini ve bu söylediklerinden yola çıkarak nerelere vardığımı önce kendime sonra dostlarıma ifade etmek gerektiğini hissettim.Bu kitap şu anda bulunduğum noktaya göre tespit edebildiğim kadarıyla düşünce ve duygu dünyamda Yahya Kemal’in çağrıştırdıklarını ve yansıttıklarını içermektedir. Şairin özellikle şiirlerinde geçen mahal, şahıs ve kavramlardan yola çıkarak yaptığım yolculukların ve vardığım merhalelerin neticesidir.

Bu kitapta anlatılanlar Yahya Kemal şiirlerinden başlayıp tarihsel ve toplumsal bir ölçekte ele almaya çalıştığım ve yaşadığım zamandan ve maziden gelen değerlendirmelerle ve duygusallıklarla ortaya çıkan tespitler ve tekliflerdir."
"Vahdettin’den Mustafa Kemal’e, Enver Paşa’nın Almanlarla gizli anlaşmalarından İnönü’nün Lozan’daki hatıralarına, Menemen’in perde arkasından Adnan Menderes’in günümüze değin açığa çıkmamış hatıra defterine kadar, yakın tarihin bilinmeyen, unutulan gerçekleri bu kitapta...
• Vahdettin Sevr Antlaşması’nı imzaladı mı?
• Misak-ı Millî sınırları var mıydı?
• Atatürk hangi mektubunu unutturmak istedi?
• Mustafa Kemal’in Kerkük’e son mesaj neydi?
• Mustafa Kemal, Vahdettin konusunda nasıl yanıltıldı?
• Kurtuluş Savaşı’na gönderilen Rus altınları borsada nasıl batırılmıştı?
• Soykırım iddialarını bitirmeye kararlı Osmanlı Sadrazam’ı kimdi?
• Ermeni’nin Ermeni’ye yaptığı tehciri biliyor musunuz?
• Menemen kışkırtması neyi örtüyordu?
• Menderes idamdan önceki son mektubunda hangi kehanette bulundu?
• Atatürk Mehmed Akif’i neden eleştirdi?
• Atatürk Masonluğa girmiş miydi?
Mustafa Armağan’ın “Küller Altında Yakın Tarih” ile başladığı yakın tarih yolculuğu, “Yakın Tarihin Kara Delikleri”nde çapını genişleterek devam ediyor. Kitabın satırlarında ilerlerken yakın tarihin örtülerinden sıyrılışına tanık olacaksınız."
"Muhammed İkbal, şöyle bir kıssa aktarır:

Zamanın birinde bir yerde aslanlar koyunlar beraber yaşarmış. Bu nedenle her geçen gün koyunlardan birkaçı aslanlara yem olmaktaymış. Bu birliktelik ilerleyen yıllarda koyunlar için dayanılmaz bir hale gelince, koyunlar bu duruma çare bulmak için bir araya gelmişler. Kendi aralarında düşünüp taşınmışlar ve neticede, bu durumu yaşlı bilge bir koyuna anlatmaya karar vermişler. Bilge koyun, kayına gelen koyun sürüsüne, değişik bahaneler uydurarak devamlı et yemenin çok kötü olduğunu aslanlara telkin etmeleri tavsiyesinde bulunmuş.

Koyunlar bu tavsiyeye uyarak, aslanlara devamlı et yemenin zararlarını anlatarak onları ot yemeye alıştırmışlar. Ve neticede bir inkılabı gerçekleştirerek aslanları koyunlaştırmışlar.

Muhammed İkbal’in vurguladığı nokta şudur:

Dünyaya hakim unsurlar, tıpkı anlatılan kıssada olduğu gibi, gözüne kestirdikleri milletlerin yöneticilerini renk körü haline getirerek, bu ülkeleri uydu haline dönüştürmekte ve kendi kimliklerini, geçmişlerini unutturmak suretiyle, ülkeleri ve milletleri sömürmektedirler.

Elinizdeki Yakın Tarihten Unutulmayan Hatıralar adlı bu kitap, güçlü olabilmek için, geçmişten ders alarak geleceğe daha sağlam bakmamızı sağlayacak ibretlik hatıralar sunmaktadır."


"“Bakın, siz bedenen ölmüş birini zihninizin içine aldınız, onu konuk ediyorsunuz. Ev sahibisiniz. Bu ilişkide tüm denetim sizin elinizde olmalı. Yani zihninizin içinde ona ne kadar yer açacağınız, onunla ne kadar özelinizi paylaşacağınız hep size ait kararlar. Şimdilik zihninizde yaşamasına izin verdiniz. Dilerseniz ona gözlerinizle bakmayı öğretebilirsiniz. Bedensel deneyimlerinize ortak edebilirsiniz.”
“Nasıl?”
“Çok zor değil. Sözcüklerle...”
“Konuşarak mı?”
“Sözcüklerin gücünü küçümsemeyin. Zihnimizdeki tüm duygulanımların sözcüklerle doğrudan bir bağı var.”
“Garip.”
“Değil aslında. Neyse... Zihninizin içinde ikinci bir insan var artık Mirat Bey. Bundan sonra kendinizi asla yalnız hissetmeyeceksiniz.”
Yaşamın yazıyla, yalnızlığın ölümle iç içe geçtiği bir dünyadayız. Murat Gülsoy bu tehlikeli yakınlığı fantastiğe, bilimkurguya cesurca göz kırpan bir anlatımla birleştirerek okurun zihninde canlandırıyor. Birbirinden bağımsızmış gibi görünen bölümler, ekler, kara sayfalar deliliğin eşiğinde, yalnızlığın derinliklerinde ve ölümün karanlığında birleşiyorlar. Delirmekten ve yalnızlıktan kurtulmanın yolunu ölüme yaklaşmakta bulan karakterler, ölümle kol kola girdikçe deliliğin kaçınılmazlığını deneyimliyorlar.
Tanpınar’a, Atay’a, Atılgan’a selam veren; ama en çok Borges’le, Nerval’le konuşan, onların metinlerinin ve karakterlerinin arasında ustalıkla gezinen roman, sanki yalnızlıktan kurtulmak için edebiyat âleminin büyük ruhlarını içine alıyor. Parçaları birleştirmeyi seven, ipuçlarının peşinden gitmekten haz duyan meraklı okur kadar fantastik bir kurgunun büyüsüne kapılmak isteyen maceracı okur da Yalnızlar İçin Çok Özel Bir Hizmet’ten yararlanmak isteyecek..."
"Romanlarında Anadolu insanının gerçek dünyasını destansı boyutlara taşıyan, yaşanmış ve yaşanan gerçeği mitlerin, efsanelerin evreninde çoğaltan Yaşar Kemal, sadece bir romancı ve halkbilimci değil, gazetelerimizde modern röportaj yazarlığının da kurucusudur. Onun, her biri yayımlandığı dönemde olay yaratan röportajlarında gerçek, hayat buldu ve okuyucuyu sarstı.

Bu Diyar Baştanbaşa dörtlüsünün ikinci kitabı Yanan Ormanlarda Elli Gün ""Doğuda İnanılmaz Şeyler Gördüm"" başlıklı bir röportajla başlar. İnanılmaz ve acı şeyler Yaşar Kemal'in satırlarında masalsı bir güzelliğe bürünür, içimize işler. Hayat kaynağımız doğaya yaptığmız kötülüklerle bizi yüzleştirir."
"Anne ve babasını acı bir şekilde yitiren Mehmet, kız kardeşiyle birlikte köyünden ayrılıp İstanbul'daki dayısının yanına gelir. Burada pek çok zorluğa göğüs germek zorunda kalır. Herkesin takdir ettiği bir kişiliğe sahip olan Mehmet'in en büyük isteğiyse okuyup doktor olmak ve köyüne geri dönüp köy halkına hizmet etmektedir...

İdealist bir köy çocuğu olan Mehmet'in idealine ulaşmak adına yaptığı fedakarlıklar, gösterdiği azim ve kız kardeşiyle birlikte hayatın zorluklarına karşı yılmadan, bıkmadan verdiği mücadele...

MEB tavsiyeli Yankılı Kayalar, Ahmet Yılmaz Boyunağa'nın usta kaleminden çıkmış heyecan ve duygu dolu bir ilk gençlik romanı..."
"William Shakespeare (26 Nisan 1564 – 23 Nisan 1616), İngiliz şair, oyun yazarı ve oyuncudur. İngilizce dilinde yazan en büyük yazar ve dünyanın en seçkin drama yazarı olarak kabul edilmektedir. Sıklıkla İngiltere´nin ulusal şairi ve ""Avon´un Ozanı"" olarak anılır. Günümüze ulaşan eserleri, bazı ortaklaşa yazılanlarla birlikte 38 oyun, 154 sone, iki uzun öykü şiir ve birkaç kaynağı belirsiz şiirlerden oluşur. Oyunları bütün büyük dillere çevrildi ve diğer bütün oyun yazarlarından daha çok sergilendi. 
Shakespeare Stratford-upon-Avon´da doğdu ve büyüdü. 18 yaşında, Anne Hathaway ile evlendi ve üç çocuğu oldu: Susanna, ve ikizler Hamnet ile Judith. 1585 ile 1592 arası, Londra´da bir aktör, yazar ve Lord Chamberlain´s Men (sonraki adı King´s Men) adında bir tiyatro şirketinin sahibi olarak başarılı bir kariyere başladı. Ölmeden 3 yıl önce 1613´te, 49 yaşındayken Stratford´da emekli olarak görüldü. Shakespeare´in kişisel yaşamına dair bazı kayıtlar günümüze ulaşmıştır. Fiziksel görünüşü, cinsel yönelimi, dini inançları, ve başkaları tarafından yazılıp ona atfedilen eserler olup olmadığı hakkında önemli tahminler yürütülmüştür. Shakespeare bilinen eserlerinin çoğunu 1589 ile 1613 yıllarında üretti. İlk oyunları çoğunlukla komedi ve tarihiydi, bu türlerle 16. yüzyıl sonunda kültür ve sanatın zirvesine yükseldi. Daha sonra 1608´e kadar trajedilere yöneldi, İngilizce´nin en iyi ürünlerinden bazıları kabul edilen Hamlet, Kral Lear, Othello, ve Macbeth´i bu dönemde yazdı. Son aşamasında, dram olarak da bilinen trajikomedilerini yazdı, ve diğer oyun yazarlarıyla iş birliği yaptı.
Shakespeare yaşadığı zamanda saygın bir şair ve oyun yazarıydı, ama ünü 19. yüzyıla kadar günümüzdeki yüksekliğine erişmedi. Özellikle romantikler, Shakespeare´in dehasını çok beğenmiş ve Victoria döneminde yaşayanlar Shakespeare´e George Bernard Shaw´ın ""bardolatry"" (Shakespeare hayranlığı) olarak tabir ettiği bir hürmetle tapmışlardır. 20. yüzyılda, eserleri bilim ve tiyatrodaki yeni akımlar tarafından defalarca benimsendi ve yeniden keşfedildi. Oyunları bugün popülerliğini büyük ölçüde sürdürmektedir ve sürekli olarak incelenmekte, sergilenmekte ve tüm dünyada farklı kültürel ve politik bağlamlarda yeniden yorumlanmaktadır."


"“Ortak bir yanları olduğu için, aynı makalede hem şaraba hem de esrara değinmeyi düşündüm: İnsanın aşırı sanatsal gelişimi. Sağlıklı ya da tehlikeli olsun, kişiliğini çoşturan bütün maddelere karşı insanın taşıdığı çılgın eğilim, onun yüceliğini gösterir. O, her zaman umutlarını kızıştırmak ve sonsuzluğa yükselmek için can atar. Ama sonuçları göz önünde tutmak gerekir. “Şarap iradeyi coşturur; esrar hiçe indirir. Şarap fiziksel bir destektir; esrar bir intihar silahı. Şarap insanı iyi yapar ve topluma karıştırır; esrar soyutlar yalnız yaşatır. Biri çalışkandır; öbürü özünde tembeldir (gerçekten, bir çırpıda cenneti ele geçirdikten sonra, çalışmak, çift sürmek, yazmak…neye yarar, kaç yazar). Şarap halk içindir ve onu içmeye layık olan içindir; esrar yalnızlık sevinçleri sınıfına girer, işsiz güçsüz sefiller için yaratılmıştır. Şarap yararlıdır, verimli sonuçlar sağlar; esrar yararsızdır ve tehlikelidir”

Fransız yazınının aykırı, ama aynı zamanda önemli köşetaşlarından biri olan Baudelaire, Yapma Cennetler adlı eserinde insana dair hazları dert edinerek, kendine özgü bir uslupla tartışır ve yukardaki sonuçlara ulaşır."
"...Şu anda bir delikanlı, berber aynası karşısında güveylik traşına oturuyor. Bir genç kız, sevdiği adamın kendisini terk etmek mecburiyetinde olduğunu bildiren mektubunu okuyup isyan çığlığı atıyor. Bir yaşlı kadın,yarım yüzyıllık hayat arkadaşının tabutu ardında, geçmiş yıllara yürüyor. Bir öğrenci, çalışma odasının penceresinden sokağa bakarken bütünlemeli olduğu derslerin beynindeki uğultusunu dinliyor. Bir çiftçi, tarlasının başında oturmuş, başağa duran ekinlerin bire kaç vereceğini düşünüyor... Kır saçlı kara gözlüklü bir adam, lüks otomobiller galerisinde yasak aşkının kadınına doğum günü hediyesi olarak alacağı arabayı gösteriyor. Bir mehyanenin gündüzcü müşterileri arasında hırpani kılıklı birisi, dışarıdaki hayata içinden küfürler sıralıyor. Bir türbede adak kesiliyor. Sultan Ahmet Camii'nde turistler kubbeyi seyrederken şadırvanında ak sakallı bir ihtiyarla, içi dileklerle dolup taşan bir genç yan yana abdest alıyorlar. Nil kıyısında bir timsah, başını sudan çıkarmış, avını yutarken zevkinden gözyaşı döküyor. Palandöken yaylasında bir çoban yanık yanık kaval çalıyor. Ve Şeref Bey'in önüne terminal kalabalığı ortasından bir el uzanıyor..."
Yarınki Türkiye, şu temellerin üstünde kurulacak. Anadolu'nun toprağından kaynayan bir kan, cemaat için harcanan emek, bir yıllık bir tarih, otoriteli bir devlet ve ebedi olduğuna inanmış bir ruh.
"Nobel ödüllü, ünlü Fransız cerrah ve fizyolog Alexis Carrel (1873-1944), Yarınlara Doğru adlı eserinde der ki;
 
Unutulmamalıdır ki hayatın yerilecek tarafı yoktur. Mümkün olduğu kadar tam bir hayat yaşamak, kendinin ve başkalarının hayat zevkini artırmak, onu daha yüce, daha güzel ve daha ahlâklı bir hale getirmeye çalışmaktır. Manevi gelişmeyi ihmâl etmek, zekânın gelişmesine özen göstermemek kadar büyük bir hatadır. Devrimiz zekâlarına gerçek, kendini yalnız ilim yoluyla kabul ettirebilir. İlim ve zihin mahsulü, hayatın küçük bir parçasından ibarettir. Hayat ise çok daha geniş, daha mükemmel ve daha sade olmalıdır."
"""Basılan ilk romanım Yaseminler Tüter mi, Hâlâ? Ocak, 1985’de çıktı... Öte yandan, Yaseminler Tüter mi, Hâlâ?, Eleni olarak doğan, Naciye'ye dönüşen, Türk kocasına dört çocuk doğurduktan sonra eski Hisar göçmeni bir Anadolu Rum'u ile evlenen bir kadının sahiciye yakın hikâyesidir. Ben yazdığımda Kıbrıs ve Kıbrıs'a benimki türden bir yaklaşım moda değildi - kitap yerini tam bulmadı. Türkler fazla Yunan yanlısı, Yunanlılar fazla Türk yanlısı buldulardı - belki bundan sonra...""
Alev Alatlı
 
Her okuyuşumda içimin dalga dalga olduğunu bir tek Yasemin’lerde yaşadım. Her seferinde Naciye oldum paçalarım dolandı bacaklarıma. Peyker’e ağladım, Afroditi’yi bağrıma bastım her seferinde, Hasanimu ilk oğlum oldu. Arif’e çevremi verdim, Glafkos’un yatağında yasemin koktum.
 
Düşünülebilen her şeyin yaşanabildiğini, yaşanan hiçbir şeyin silinmediğini, her bulutun altında bir iz olduğunu yeniden bildim, yeniden bildim.
 
Koruk tadında bir yaşam bütün bunları düşündüren. Akdeniz sahillerinde sürüklenen başıboş bir yaprak, süt beyazı çırpı kollar. On birinde bir çocuk, Kaymaklı’nın Genabası. Eleni Klo Morias Naciye Arif, sen söyle bakalım, Yaseminler Tüter mi, Hâlâ?
Ayşe Nalân Özübek"
Dergi ve gazetelerde dağınık olarak duran bu yazılar bir kere okunduktan sonra unutulmuşlardı. Kimse onları bir arada toplu olarak görmemişti, yazarın kendisi bile. Şimdi okumak zevki olan herkes, Türkçe'nin bu güzel yazılarını okumak saadetine kavuşacak. Bir araya gelen bu yazılar, Tanpınar'ın alaka ve düşünce sahasını, ana fikirlerini daha açık bir şekilde gösteriyor. Ahmet Hamdi Tanpınar'ın çeşitli gazete ve dergilerde yayımlanmış yazılarından derlenen Yaşadığım Gibi yazarın, şair, hikayeci, roman ve edebiyat tarihçisi olarak milli kültürümüzle ilgili özlü fikirlerini yansıtmaktadır.
Rasim Özdenören, oldukça geniş bir perspektif içinde, yaşadığımız günlerin eleştirisinden yola çıkarak bütün bir modern çağı sorguya çekiyor bu kitabında. Olgulara Müslümanca bakmanın getirdiği hakikat kaygısı, kitap boyunca ortaya atılan soru ve cevapları da yine hakikat doğrultusunda belirliyor.
İlk gençlik yıllarının geçtiği köy ve çitlik ortamı, Cesare Pavese'nin ilk şiirlerine olduğu kadar Ay ve Şenlik Ateşleri adlı ilk romanına da esin kaynağı oldu. Bu günlükte gündelik olaylardan cok, bu büyük yazarın sanatıyla ilgili düşüncelerini bulacaksınız. Ölümünden iki yıl sonra Yaşama Uğraşı adıyla yayınlanan bu çok değerli kitabı ilk kez tam metin olarak yayınlıyoruz.
"Hangi yaşta olursak olalım, hepimiz hayatımızı ve kendimizi tamamlamaya çalışıyoruz. Çünkü anlam arayışındaki bir yaşam, her zaman yapım aşamasındadır.
 
Hayat akıp gidiyor.
Uzun yaşayalım ancak yaşlanmayalım istiyoruz.
Ne kadar uzun yaşarsak o kadar mutlu olacağımızı düşünüyoruz.
Hiç üzülmeyelim istiyoruz.
Hayatı keyif almak için yaşıyor ve haz alırsak mutlu olacağımızı sanıyoruz.
Hedefler belirliyor, adımlar atıyoruz.
Uzmanların görüşlerine kulak veriyor, bize söylenenleri uyguluyoruz ama kafamız karışıyor.
Yaşamaya değer bir hayat istiyor ancak nasıl olacağını tam bilemiyoruz.
Peki, yaptıklarımız uzun dönemli bilimsel araştırmaların bulgularıyla ne kadar örtüşüyor?
 
Bu kitap, okura eşlik ederek hayatını değerlendirme fırsatını ona vermeyi amaçlıyor. Acar Baltaş, bilimsel araştırmalardan yararlanarak genelgeçer kabulleri sorgularken uzun yaşam hakkındaki doğruları ve bireyi mutluluğa götüren ilkeleri geniş bir perspektifle ele alıyor."
"Nazım Hikmet'in sayısı sadece üç olan romanları yaratıcı çalışmaları içinde daha sınırlı sayıda olsa da, yazarı bütüncül olarak tanımak için vazgeçilmez bir okuma oluşturuyor. Genelde Nazım Hikmet'in bireye, topluma, olaylara ve olgalara ""tarihsel diyalektik"" açıdan bakışını veren bu romanlar, aynı zamanda, özellikle Yaşamak Güzel Şey Be Kardeşim'de gizli bir otobiyografi niteliği de taşıyor.
""Nazım Hikmet Külliyatı"" bu romanlarsız düşünülemez..."
"* İşinizle ilgili üzüntü ve endişelerinizden hemen kurtulabilirsiniz.
* Maddi sorunlardan kaynaklanan üzüntülerinizi en aza indirgeyebilirsiniz.
* Eleştirilerden yararlanmayı öğrenebilirsiniz.
* Kendinizi fazlasıyla yormaktan kaçınıp her zaman genç görünmeyi başarabilirsiniz.
* Her gün uyanık geçirdiğiniz saatlere bir saat ekleyebilirsiniz.
* Kendinizi keşfedebilir ve kendiniz olabilirsiniz. Unutmayın; dünyada bir eşiniz daha yok!"


"Aziz Nesin Yaşar Ne Yaşar Ne Yaşamaz'ı önce radyo oyunu olarak yazdı. Kazandığı büyük başarı üstüne sahne oyunu haline getirdi. Israrlar üzerine senaryonusunu yazdı; çoğu tiyatrocudan olduğu gibi, bu kez de filmciden telif hakkını alamadı. Bir haftalık gazetede çizgi romanı yayımlandı. Ardından televizyon senaryosunu yazdı. Okurların isteği, çevrenin baskısı artınca sonunda Yaşar Yaşamaz, şu an elinizde tuttuğunuz roman oldu. Kitabın giriş yazısını kaleme alan Meral Çelen bu büyük ilgiyi Yaşar Yaşamaz'ın ağzından şöyle açıklıyor:
...Ünümün bu kadar yaygınlaşmasına, beni bu kadar sevmenize ilk zamanlar akıl erdiremiyordum ama, şimdi biliyorum artık...Nasıl hepimizde biraz Don Kişot'luk varsa, demek biraz da Yaşar Yaşamaz'lık varmış...Başıma gelenler yabancınız olsaydı, sever miydiniz beni, arar mıydınız?"
"Hurafelerin halkımız arasında yayılmasında çeşitli sebepler bulunmakla beraber en başta gelen ana sebep manevi eğitimin yetersizliği, İslam esaslarının iyi bilinmemesidir.

Hiç kuşkusuz gerçeğin bilinmediği ve yeterli önlemlerin alınmadığı bir ortamda sahtenin, yalanın, yanlışın ve safsatanın hakim olduğu sosyal bir gerçektir.Nitekim bu durumu iyi bilen bazı iç ve dış mihraklar, onların güdümündeki çıkarcılar, değişik yöntemlerle üretip geliştirdikleri bir sürü hurafeyi, bir çok yanlış adeti halka benimsetmeyi başarmışlardır."


"Pek çoğunuz bu kitabı elinize alır almaz kendi yazınız ve karakteriniz arasındaki ilişkiyi anlamaya çalışacaksınız. Her insanın yalnız kendine özgü bir yapısı ve karakteri olduğu gibi, yazısı da sadece kendisine mahsus bir nitelik taşır. Öğrenilen bir teknik olmasına karşın yazı, uygulanış biçimiyle bireye özgüdür; onun damgasını taşır. Parmak izi gibi kesindir, kişiyi belirler Bilimselliği üzerindeki kuşkuların kalkarak modern bilim dünyasında yerini alan grafoloji'den bugün;
- Şirketlerde işçi seçimi
- Okullarda ve danışmanlık alanında meslek tercihleri,
- Adli alanda suçluların belirlenmesi,
- Evlilikte eşinizin seçimi ve onu tanımada,
- Toplumda sosyal ilişkilerin özelliklerini anlama, gibi pek çok alanda yararlanılmaktadır."
Yazar, yazdığı yazının anlaşılmadan kalmasını amaçlamaz. Yazının zor anlaşılır olması, yazarla okur arasında var bulunması gereken parola ve işaret üzerinde tam bir mutabakatın sağlanamamış olmasıyla ilişkilendirilebilir. Taraflar parola ve onun işareti üzerinde mutabık kalmışlarsa, anlaşma zemini de sağlanmış olur. Eğer şifreler (parola ile onun işareti veya ortak kodlar veya edebiyat diliyle konuşursak mazmunlar) üzerinde mutabakat yoksa, bu durumda, yazı da anlaşılmaz olarak kalmaya hükümlü bulunur.”
En güzel olandır... Hayat! Birbirimize bakışımız. Temasımız... Hissedişimiz. Yeryüzünün bilgisi. İnsanın o güzel tabiatıdır. Ve insan böylesine bereketli bir dünyada mutluyken... Yıllardır küresel şirketlerin o kötücül hamleleriyle bugünlere geldik. Dünya şu an buhran içinde! Pek çoğumuz içinbu kaostan çıkış yolları kapanmış gibi! Herkes diyor ki çare nedir? Kurtuluş! Göklerden bir yardım gelmeli. Bir uyanış gerçekleşmeli. ‘Gök Yazılar’ını okuyacağız o zaman. Asrın sır taşıyıcıları! Ruh muhafızları! Ashâb-ı Kehf yâranı! Söze geldi!.. Ve harfler, kelimeler. Hepsi de yeni mânâlar. Sırlı ‘bir’ çıkış yolu işte! Aslında hayat hâlâ öylesine güzel ki!.. Rabbimiz bizi terk etmedi. Ümit her daim var olacak.
"Hayret ve varolma tıkandı 
Hayret ve hayâ tıkandı 
Hayret ve hayret ve hayret 
İlk kez geriye dönmek gerekiyor 
Dağları yokladınız mı dilsiz duranları 
Bir de kulak kesilince 
Dağ konuşur - Hayır konuşmaz mı"
"Ben romanlarımda çok sert realitelere dokundum.”
Bir imparatorluk, yavaş yavaş tarih sahnesinden çekilmeye başladı mı sadece siyasi haritalar değişmez. Bozulan devlet yapısı, toplumsal dinamikleri de altüst eder. Kemal Tahir, Yediçınar Yaylası ile Osmanlı’nın dağılma sürecine girdiği o korkulu zaman tünelinde taşranın ahlaki ve iktisadi buhranlarına eğiliyor. Siyasi ve sivil kurumların, dağılan imparatorluğun tozu dumanı içinde yozlaşmasının insanı savurduğu karanlığı gözler önüne seriyor. Tarihin akmayı bırakıp durgun bir su birikintisi haline geldiği Osmanlı taşrasının derinine, o suyun dibine keskin bir bakış atıyor Kemal Tahir."
"Eğlenceli anlarınızı unutulmaz kılabilirsiniz.
Geniş ürün yelpazesi ile King of Puzzle yapboz ürünlerini, duvarınızda yer alacak bir tabloya dönüştürebilirsiniz. 500, 1.000, 2.000, 3.000 çok parçalı yapbozlar, Türkiye’de ilk kez King of Puzzle markalı olarak üretilmektedir. 1/5mm lazer kesim hassasiyeti sayesinde tüm parçalar birbirine mükemmel şekilde uyumludur.
Kutu İçeriği:
• 70ml Puzzle Yapıştırıcı ve Aparatı Hediye!
• 2000 parça Ahşap Puzzle
• Puzzle tanelerinizi bir arada tutan büzgülü bez torba
Ürün Özellikleri:
• 3mm Yüksek Mukavemetli Ahşap Malzeme
• 1/5mm Lazer Kesim
• Bitmiş Puzzle Boyutu: 88 x 59 cm
• Karton Kutu Boyutu: 34,5 x 25 x 8,5 cm
Kayıp Parça Desteği Koşulları:
• Kayıp parça desteği, sipariş tarihinden itibaren 6 ay ve 3 parçaya kadar geçerlidir.
• Sipariş tarihinden itibaren, ilk 1 ay içerisinde kargo ücretsizdir. 1 ay sonrasında ise kargo ücreti alıcıya aittir.
• Kayıp parça tespiti ve temini için kutudan çıkan broşürü dikkatlice inceleyiniz.
Seri İsmi: Türk Sanatı Serisi"
Bu eser, Rüştü Paşa’nın 1327 (1911) yılında İstanbul Matbaa-i Osmaniye’de basılmış olan Yemen Hatırası adlı kitabının sadeleştirilerek Osmanlıcadan günümüz Türkçesine çevrilmiş biçimidir. Eser, o günkü koşullarda bu uzak topraklara sevk edilen Anadolu evladının bakımsızlıktan, düzensizlikten, sıcaktan, yeteneksiz idarecilerden dolayı ne çileler çektiğini ve binlerce vatan evladının bu uzak diyarlarda nasıl şehit olduğunu yahut sağlığını bu topraklarda bırakıp, sakat ve hasta olarak döndüğünü anlatan bir destan gibidir. Kitap, 1900’lü yılların başında Yemen’in idari, askerî, sosyal ve ekonomik koşullarını ortaya koyduğu gibi, o tarihe kadar içerdiği tarihî bilgilerle de Yemen tarihi üzerine bir kaynak olma niteliği kazanmıştır.
Edebi kişiliğinin yanı sıra, Müslümanca düşünmek ve yaşamak meselesi etrafındaki özgün yaklaşımlarıyla da tanınan Özdenören bu kitapta demokrasi, küreselleşme, yeni dünya düzeni, liberalizm, insan hakları ve laiklik kavramlarının Müslümanca bir eleştirisini yapıyor. Ülkemizin tartışma gündemini çeşitli dayatmalarla işgal eden bu kavramlar karşısında İslami düşünüş gereken fikri ve ahlaki tavrı ortaya koyan yazar, kitabı boyunca ısrarla "yükselen değerlerin" sefaletini vurguluyor.

"Siz eşiniz ile oturup konuşmak istiyorsunuz, ama o size çiçek gönderiyor. Siz ev yemeği yemek istiyorsunuz, ama o size sarılarak doyuyor. Sorun sevginizde değil, sevgi dilinizde!

Dünyaca ünlü Dr. Gary Chapman, farklı insanların sevgilerini nasıl farklı şekillerde ifade ettiklerini ortaya koyuyor ve bunları şöyle sıralıyor:

Kaliteli Zaman, Onay Sözleri, Hediye Alma, Hizmet Eylemleri, Fiziksel Temas



Sizin için çok önemli bir şey karşınızdaki için hiçbir şey ifade etmeyebilir. Ya da sizin gerekli bulduğunuz bir şeyi karşı taraf hiç umursamayabilir. İşte bu kitap sizin ve karşınızdaki kişinin ihtiyaçlarını anlamanız ve ona göre hareket etmeniz için bir kılavuz. Doğru adımları uygulayın ve doğru dili kullanın, kısa sürede sevginizi ifade etmenin ve karşılığında gerçek sevgiyi bulmanın mutluluğunu paylaşacaksınız.

Dr. Chapman, insanın duygusal sağlığına yön veren ve sonsuz sevgi iletişimini belirleyen kilit noktaları, her insanın sevgi deposu olduğunu ve bu büyük kaynağı canlı tutmak için küçük sevgi dolu bir adımın bile yetebileceğini anlatıyor. Anahtar sizin elinizde Hangi yoldan gitmeniz gerektiğine siz karar verin."
Yeniden İslami düşünce tarzıyla, İslami yaşayış tarzıyla ayarlı hale gelmek, geçmiş dönemlerden kalan ve kafalara yer etmiş yanlış ve yabancı unsurları ayıklamakla mümkün olacaktır ancak. Şöyle ki, bir an için kendimizi, İslam'la ilgili hiçbir şey bilmiyormuş gibi farz edeceğiz. Bağışıklık kazandığımız İslam dışı yaşama tarzını zihnimizden ve yaşayışımızdan kovacağız. Belki, böylelikle yeniden İslam'ı kabul etmeye kendimizi hazırlamış oluruz.
"Başı dara düşener, yarattıları düş dünyasında bulurlar yollarını. Ayakta kalabilmek için sığındıkları bu dünya bir yandan onları yaşatırken, bir yandan da hikayelerini örer. Dağın Öte Yüzü üçlüsü darda kalanların yarattıkları düş dünyasının büyük ve görkemli hikayesidir.

Üçlünün ikici kitabı Yer Demir Gök Bakır bütün mümkünlerini yitirmiş köylülerin kendi yarattıklarını ermişin işaret ettiklerine bakarak hayatta kalmalarını anlatır. Roman kendi mitini yaratmanın tanığı, düş dünyasının gücünün kanıtıdır.

Fransız Eleştirmenler Derneği'nce ""Yılın en güzel romanı"" seçildi."

"Kitabın isimsiz anlatıcısı, Yeraltından Notlar’ı için “edebiyattan ziyade kendimi ıslah çabası” der. Ama satırlarını okuyan herkesin yerine haklı isyanını dile getirdiğini hatırlatır. Çürümekten, alışmaktan uzak durmak için yazmıştır Yeraltı Adamı: Biliyorum; belki söylediklerime kızacak, bağıracak, ayak direteceksiniz. “Yalnızca kendi adınıza, yeraltındaki sefaletiniz hakkında konuşun ve sakın ‘biz hepimiz’ demeye cüret etmeyin!” diyeceksiniz. Beyler, affedersiniz ama bu hepimizcilikle kendimi haklı çıkarmaya çalıştığım yok.
Dostoyevski için dönüm noktası sayılabilecek romanı Yeraltından Notlar; deyim yerindeyse onun Gogol’ün paltosundan sıyrıldığı ve sonraki büyük romanlarında anıtsal bir boyutta ele alacağı ahlaki, siyasi ve sosyal fikirlerinin sesini ilk defa duyurduğu güçlü bir anlatı. Bugüne kadar insanın çaresizliğine karşı yazılmış en samimi yapıtlardan biri olmaya devam eden eser Rusça aslından çevrildi."
"Sevgili Gençler,

Dünya Türklüğünün manevi atası Hoca ahmet Yesevi'dir. Ne mutlu gençlerimize ki onun otağında, ocağında, Yesevi Üniversitesi'nde okuyorlar. Öğretimde kazanılan çağdaş bilgiler kadar, eğitimde kazanılacak Yesevi ahlakı ve manevi değerler, hayatın en önemli rehberi olacaktır. Çok az kişiye nasip olan bu mazhariyeti çok iyi değerlendirmemiz gerekiyor.

Hoca Yesevi, hayatında olduğu gibi, ölümünden asırlar sonra da dünya Türklerini yine birleştiriyor. Her Türk Cumhuriyeti'nden ve topluluğundan binlerce öğrenci omuz omuza okuyor. İdareciler ve öğretmenler de aynı dünyanın evlatları... El birliği ile geleceğin Türk Dünyası inşa ediliyor. Bu idrakin başlıca mimarları eğitim ve öğretim alanında, Türk Dünyası'nın geleceğini inşa ediyorlar.

İyi ata olmak kadar, iyi torun (nemere) olmak da zannedildiğinden zordur. Bu zoru elbette aşmak kolay olmayacaktır.

Gelecek sizlerindir Size güveniyoruz Yolunuz ve bahtınız açık olsun! .."
"Nazım Hikmet'in sayısı sadece üç olan romanları yaratıcı çalışmaları içinde daha sınırlı sayıda olsa da, yazarı bütüncül olarak tanımak için vazgeçilmez bir okuma oluşturuyor. Genelde Nazım Hikmet'in bireye, topluma, olaylara ve olgalara ""tarihsel diyalektik"" açıdan bakışını veren bu romanlar, aynı zamanda, özellikle Yaşamak Güzel Şey Be Kardeşim'de gizli bir otobiyografi niteliği de taşıyor.
""Nazım Hikmet Külliyatı"" bu romanlarsız düşünülemez..."
"William Shakespeare (26 Nisan 1564 – 23 Nisan 1616), İngiliz şair, oyun yazarı ve oyuncudur. İngilizce dilinde yazan en büyük yazar ve dünyanın en seçkin drama yazarı olarak kabul edilmektedir. Sıklıkla İngiltere´nin ulusal şairi ve ""Avon´un Ozanı"" olarak anılır. Günümüze ulaşan eserleri, bazı ortaklaşa yazılanlarla birlikte 38 oyun, 154 sone, iki uzun öykü şiir ve birkaç kaynağı belirsiz şiirlerden oluşur. Oyunları bütün büyük dillere çevrildi ve diğer bütün oyun yazarlarından daha çok sergilendi. Shakespeare Stratford-upon-Avon´da doğdu ve büyüdü. 18 yaşında, Anne Hathaway ile evlendi ve üç çocuğu oldu: Susanna, ve ikizler Hamnet ile Judith. 1585 ile 1592 arası, Londra´da bir aktör, yazar ve Lord Chamberlain´s Men (sonraki adı King´s Men) adında bir tiyatro şirketinin sahibi olarak başarılı bir kariyere başladı. Ölmeden 3 yıl önce 1613´te, 49 yaşındayken Stratford´da emekli olarak görüldü. Shakespeare´in kişisel yaşamına dair bazı kayıtlar günümüze ulaşmıştır. Fiziksel görünüşü, cinsel yönelimi, dini inançları, ve başkaları tarafından yazılıp ona atfedilen eserler olup olmadığı hakkında önemli tahminler yürütülmüştür. Shakespeare bilinen eserlerinin çoğunu 1589 ile 1613 yıllarında üretti. İlk oyunları çoğunlukla komedi ve tarihîydi, bu türlerle 16. yüzyıl sonunda kültür ve sanatın zirvesine yükseldi. Daha sonra 1608´e kadar trajedilere yöneldi, İngilizce´nin en iyi ürünlerinden bazıları kabul edilen Hamlet, Kral Lear, Othello, ve Macbeth´i bu dönemde yazdı. Son aşamasında, dram olarak da bilinen trajikomedilerini yazdı, ve diğer oyun yazarlarıyla iş birliği yaptı.
Shakespeare yaşadığı zamanda saygın bir şair ve oyun yazarıydı, ama ünü 19. yüzyıla kadar günümüzdeki yüksekliğine erişmedi. Özellikle romantikler, Shakespeare´in dehasını çok beğenmiş ve Victoria döneminde yaşayanlar Shakespeare´e George Bernard Shaw´ın ""bardolatry"" (Shakespeare hayranlığı) olarak tabir ettiği bir hürmetle tapmışlardır. 20. yüzyılda, eserleri bilim ve tiyatrodaki yeni akımlar tarafından defalarca benimsendi ve yeniden keşfedildi. Oyunları bugün popülerliğini büyük ölçüde sürdürmektedir ve sürekli olarak incelenmekte, sergilenmekte ve tüm dünyada farklı kültürel ve politik bağlamlarda yeniden yorumlanmaktadır."
"Hasan Ali onuru uğruna akrabaları ve köylülerin baskısıyla annesini öldürmek zorunda kalır. Dokuz yaşında işlediği bu cinayeti hiçbir zaman aklı almayacak, kabullenmeyecek ve anlamlandırmayacaktır. Toplumsal cinnetin bir çocuğu katil olmaya sürüklemesinin romanı Yılanı Öldürseler kurban kavramına odaklanır.

""Zengin yaratısı, Yaşar Kemal'in herkese seslenen zaman ötesi büyük klasiklere yaklaştırmaktadır."""

"BABAM ÖLDÜ

Babam öldü
koptu çalar saatlerin
gergin yayı
babasız evlerde
kim susturacak
çığlıktan doğan fırtınayı

Bahar gibi verirmiş babam
annemin ellerine dünyayı

Yoksulluk da ölüm gibidir
çevreden kuşatır evi
gök nasıl kucaklarsa dolunayı

Herkes öğrenebilir balık tutmayı
bana denize bakmayı öğret anne

Sevinçli bir şarkı söyle
koşmaya alıştır babasız tayı"
"Viktoryen çağın şafağında, mahmur İngiliz kırsalında Duvar Köyü uzanır; ismiyle müsemma bu köyün etrafını verimli çimenler üzerinde yükselen taş duvarlar çevreler. Duvar’daki sükûnet dolu yaşantı her dokuz yılda bir, yalnızca bir kereliğine bozulur ve fanilerle periler benzersiz bir panayır için bir araya gelir.
 
Duvar’daki bu panayırda genç Tristran Thorn kalbini köyün güzeline kaptırıverir; ama bu güzel, hem Tristran’ın hem de kendisinin serin bir ekim ayı akşamında kayarken gördükleri yıldız kadar soğuk ve mesafelidir. Sevgisine karşılık bulmak için Tristran hiç düşünmeden o kayan yıldızı yakalayacağına yemin eder ve onu kadim duvarın ötesindeki, aklının hayalinin almayacağı bir dünyaya götürecek yolculuğuna başlar.
 

 
“Her bir ânı iyilikle dolup taşan bir romans. Pek çok fantazi edebiyatı yazarı geleneksel öykülere yeni bakış açıları getirse de hiçbiri Gaiman kadar zeki, samimi ve enerjik değil.” –
 
“YILDIZ TOZU ne çok kırılgan ne de çok bilmiş, Gaiman hikâyeyi zorlamadan mizah ile romansı başarıyla harmanlıyor. Vess’in detaylı resimleri de Periler Ülkesi’nin güzelliğini, dehşetini ve tuhaflığını kusursuzca yansıtıyor.” –
 
“Popüler fantastik edebiyatta birden fazla duyguyu yansıtmak kolay değil ama Gaiman bu konuda usta. YILDIZ TOZU’yla hem dur durak bilmeyen benzersiz bir hikâye hem de gündelik hayatın sınırlarını aşan bir macera vadediyor.” –
 
“Hikâye başlı başına muazzam ancak hemen her sayfada can bulan çizimler (toplam 175 renkli çizim) bu kitabı gerçek bir hazineye dönüştürüyor.” –"
"Şimdi bütün tasavvurlarımın üzerinde hiçbir yıldızın aydınlatamayacağı kadar koyu bir karanlık var Ruken…

Ender Özkahraman bir kez daha Güneydoğu’yu anlatıyor; ne söylese eksik kalacak kahırlı, yaralı ve netameli bir meselenin,
bitmek bilmeyen bir savaşın üstüne cesaretle gidiyor. Dağla şehrin, partiyle devletin, Doğu’yla Batı’nın, masallarla ölümlü dünyanın arasında kalmış iki kadının, Ruken ile Pervin’in iç parçalayan kıstırılmışlığını hikâye ediyor. Kola şişeleri, tasfiye süreçleri, eprimiş masallar, çanta taşımayan kadınlar, Kavalcı’nın Çocukları, mezarlıklar, parti menfaatleri, her lafı işin esasına getiren abiler, takipteki polisler, hıyanet ve teslimiyet endişesi, helikopter sesi, uyuyamayan bebeler… Bir anlamı olsun diye çekilmiş tuhaf fotoğraflar! Yıldız Tutulması, nefes alamama halinin grafik romanı, insani bir ses: Bir çocuğun gözyaşı, Tanrı kelamından daha caydırıcıdır…"
"1970 TRT Roman Başarı Ödülü sahibidir. 
Yılkı Atı

Güçlü, hırslı bir at kişnemesi ovanın dört bir yönüne
dağıldı. Dağınık düzen otlayan sekiz on at başlarını
kaldırdılar ve kulaklarını diktiler (...)
İçlerinde güçlü, kuvvetlileri vardı. Kimi kahra uğramış
zavallı, kimi yılkının alışığı...


Hesaptan düşülmüş, defterden silinmiş Doru Kısrak'ın yılkıya bırakılma öyküsüdür. Kışın dağda, belde başının çaresine bakacak, çıplak tabiatla savaşacak, ömrü olur da bahara yılkıdan sağ dönerse, o zaman ona bir iş düşünülecektir. Halk dilinin zengin kelime ve deyimleriyle işlenerek, şiirsel bir anlatımla ölümsüzleştirilmiştir."

Bedeni ve maddi hazlara bağlı bir mutluluk düşüncesini besleyip büyütüyoruz. Dünya muhabbetini sayısız teferruat ile zenginleştiriyoruz. Nefsin ihtirasları bizi her an değişik parıltılar yayan eşyaya doğru koşturuyor. Bu vahşi koşu modern dünyanın simgesidir. Bu kitap kalbi olanı, aşkı ve öteleri dile getirerek hayatın hakikatına işaret ediyor. İçimizdeki yoksulluğu farketmek için belki bir fırsattır bu.
"Yoksullar bizi bekliyor.
İzbelerde, harabelerde, barakalarda, küflü-nemli karanlık odalarda bekliyorlar. Naylon çadırlarda, toprak damlı evlerde, kuş uçmaz-kervan geçmez yerlerde ve şehrin göbeğinde.
Kanlı gözlerini ufka dikmiş, bir heykel gibi hareketsiz, sessiz, dalgın bekliyorlar. Bebekler açlıktan ağlıyor, anaların gözpınarlarından yaş yerine kan akıyor. Çocukların dargın bakışlarından çelik parıltılar fışkırıyor. Babalar yumruk sıkıyorlar ve askerdeki oğullar gökyüzünde bir turna katarı arıyor. Dedelerin ağzı kapalı. Nineler ses vermiyor. Gelinler yaslı. Ve çelimsiz genç kızları dengesiz beslenme, akrabalı borç, komşuları ağıt bekliyor. Köşebaşlarında, çamurlu ıssız sokaklarda, karın, yağmurun ve gökdelenlerin arasında, dağ başlarında, tarlalarda, kapısına kilit vurulan atelyelerin önünde bekleşiyorlar.
İşsiz, umutsuz, aç, yorgun, hasta, küskün, sessiz ve kimsesiz.
Size ey sağlıklı ve varlıklı olanlar.
Ey işleri tıkırında gidenler.
Ey karnı tok, sırtı pek, yüzü gülenler.
Ey seçim kazananlar ve koltuğa oturanlar.
Ey dolar uçuranlar ve muslukların başını tutanlar.
Siz ey güç odakları, silah siperleri, söz ustaları.
Beş vakit namazını cemaatle kılanlar. Gece teheccüte kalkanlar.
Zikir ile coşup nara atanlar. Defalarca hacca gidenler.
Bir koyup beş kazanan tüccar, yağlı müşteriye
yaltaklanan esnaf; aracılar, tefeciler, bankerler.
Ey mangalda kül bırakmayan siyasiler.
Bilim babaları, akademisyenler.
Emirli demiri kesebilenler.
Unutmayın.
Önümüz kış ve yoksullar sizi bekliyor."
"Mukaddime
Önce
Kalıcı mıyız?
Bekaret
Yokuşa akan sular
İkindiyi kılmak
Bayramdan kaçanlar
Gergef
Firak açmadadır
Dayan Seydali"
"“Bizden bir evveli nesil mağlubiyet ve inkırazı tanımıştı. Bizden sonrakiler de yeni devrin zorluklarıyla karşılaştılar. Arada bir avuç iyimser kaldı ve kazandı.”
İnsanın fıtratı zorluklar karşısında mı ortaya çıkar yoksa zorluklar aşılıp da fırsatlar belirdiğinde mi?
Eserlerinde toplumsal süreçler neticesinde insan fıtratına dair en mahrem detayları, en gizli yanları büyük bir cesaretle ortaya döken Kemal Tahir, “Esir Şehir” üçlemesinin son halkası olan Yol Ayrımı’nda bu sorunun peşine düşüyor. Millî Mücadele’nin zaferle sonuçlanmasının akabinde 1930’lu yıllardaki Serbest Fırka deneyimini fon edinerek birbiriyle iktidar mücadelesi veren bürokrat ve aydın kadroların, eşiğine gelip durduğu yol ayrımından bakıyor dünyaya.
Maskeleri düşüren, insanın fıtratını ortaya çıkaran bir yeni dünya ihtimalinde ve oynanan köşe kapmacada Kemal Tahir’in gerçek insanlarına düşen, belki de sadece hayal kırıklığıdır.
Kemal Tahir’in hayattayken yayımlanan son romanı olan bir yüzleşme daveti. Muharebelerin ardından barış gelir, cepheler terk edilir ve insan, yeni ve en güçlü düşmanı olan kendini karşısında bulur. Sert gerçekleri idrak etmek için cesur bir bakış gerekir. Cemil Meriç’in de değindiği gibi bu bakış, Kemal Tahir’de fazlasıyla vardır."
"“Yakup, Leyla ve Halil yollarında gidiyorlardı. Onları düşsel bir kavşakta ben buluşturdum. Yol arkadaşlığı yapan bir üçlüden çok yazgıları kesişmiş üç kişi gibi geldiler bana. Tanıdığım insanlardı hepsi; içlerinde benden ve sevdiklerimden parçalar vardı. İyi anlaşacaklarını umuyordum başlangıçta; ne var ki onları oluşturan çizgiler netleştikçe, umduğum gibi geçimli olamayacaklarını anlamak zorunda kaldım. (...) Onların yola bakışlarına, beklentilerine ya da hüzünlerine göre değişiyordu her şey. O zaman yürüdükleri yol aynı olmaktan çıkıyor, üçü için üç ayrı gerçeğe dönüşüyordu. Attıkları her adım onları yalnızca geçmişlerinden değil, birbirlerinden de uzaklaştırıyordu böylece. Zamanla bunun zaten tüm yollar için geçerli olduğunu, iki kişinin aynı yoldan yürümesinin olanaksızlığını da öğrendim. Yol imgesinin her daim taze kalmasının asıl nedeni buydu demek ki.”
“Tutkulu bir roman. Bireyin savunusu olan bu güzel roman ironiyle, mizahla dolu ve iyi bitiyor. [...] Siyasi sığınmacı, burslu öğrenci ve gezgin sanatçı kimliğindeki okur Paris’ten geçerek Berlin’den La Rochelle’e gider, sonunda Türkiye’ye varır. Neden gittiğinin pek önemi yoktur, önemli olan kesintisiz dönen çark ve her zaman hazır olan valizdir. En azından zihinde.”"


"“Memleketin en kötü günlerinde düşmanlar iyice içeri doldukları sırada, başından beri politikaya karışmamış, orta rütbede, dövüşken Türk subayının, ordusuz kalma dramını anlatmak istedim.”
 
Yorgun Savaşçı, yenilgiden dönmenin ve tekrar mücadeleye atılmanın büyük anlatısıdır. Kemal Tahir’in, insanı bir an durup düşünmeye ve harekete geçmeye, geleceği ve geçmişi büyük bir şimdinin içinde kavramaya teşvik eden üslubu ile edebiyatımızın klasik olma vasfı kazanan en önemli romanlarından biri olan , ilk kez yayımlandığı 1965 yılından beri okunmaya, tartışılmaya ve ilham vermeye devam etmektedir.
Büyük sorular sormanın üstadı olarak Kemal Tahir, dağılan bir imparatorluğun her çatırtısına kulak kabartmış, kurulacak Cumhuriyet’in ve verilen istiklal mücadelesinin, karanlığın dibinden umudun zirvesine doğru gerçekleşen yolculuğunu, muhayyilemize hediye ettiği ölümsüz karakterlerle romanlaştırmayı bilmiştir. Cehennem Topçu Cemil’den Doktor Münir Bey’e, Patriyot Ömer’den Kör Şaban’a kadar bir milletin geleceğinin belirlendiği kısa bir zaman dilimini üzerlerinden okuduğumuz kült karakterleri inşa etmedeki ustalığını, onları başka eserlerinde de karşımıza çıkararak gösteren Kemal Tahir’in benzersiz roman evreni, bugün edebiyatımızın iftihar sebebidir."
Batı ve İslam; iki kültür ve tefekkürün arasındaki farklar nelerdir? Batı dünyası hakkında azgelişmiş ülkelere hangi yanıltıcı imajlar verilmektedir? Türkiye'de Batı ve Batılılaşma konusu, çağdaşlık ve bilimsellik gibi kavramlardan ne anlaşılmalıdır? Batı uygarlığının paradoksları nelerdir? Özdenören, insanımız için özellikle bu dönemde yeniden incelenip düşünülmesi gereken bu benzeri birçok önemli konuyu büyük bir yetkinlikle tartışmaya açıyor.
"Ülkemizde dinî tartışmalar her zaman gündemde olmuştur. Bu dinî tartışmalar çoğu kez hakikat arayışı ve sağduyu ile değil, bilakis “Benim din anlayışım mutlak doğrudur ve herkes benim kutsalıma, din anlayışıma uymalıdır. Aksi halde dikkate alınmamalıdır.” tarzında bir hoşgörüsüzlük ve dışlayıcılık ile yürütülmektedir. Oysa, hakikat, delillerle ve saygıyla konuşulmalıdır. Böyle olmayıp sorgulanamaz ve eleştirilemez tabular varlığını sürdürdüğü takdirde toplumumuzda kimi töre cinayetleri ve çocuk evlilikleri İslam’a referans ile meşrulaştırılmaya devam edecek, namaz kılmayanın öldürülmesi ya da ölene dek hapsedilmesi gerektiği savunulacak, seks köleliğinin (cariyelik) meşru olduğu ve sınırsızca edinilebileceği gibi nice temelini Kur’an’dan almayan anlayışlar insanlara din olarak anlatılmaya devam edecektir.

Bu kitabın ve ilgili YouTube kanalının editörleri olarak bizler, dini konularda sorgulanabilir ve argümantatif kaliteli bilginin etkin kılınması ve en yalın haliyle okuyucu ile buluşması gerektiği kanaatindeyiz. Bunun ise en iyi akademik üslup ve birikimle yapılacağı kanısına vardık.
Elinizdeki kitap bu düşüncenin bir ürünüdür.
“Onlar (her) sözü dinler; en güzeline uyarlar. İşte onlar Allah’ın doğru yola ulaştırdığı kişilerdir. Öz akıl sahipleri de işte sadece onlardır.” (Zümer, 39/18)"
Yunus Emre'nin ölümünden bu ana geçen yaklaşık sekiz asır, bize Yunus gerçeğini, Yunus felsefesini daha çok anmamız ve anlamamız gerektiği hususunda apaçık düşünceler sunmaktadır. Her ne kadar ölümünün 750. yıldönümüne denk düşen 1991 yılı, Birleşmiş Milletler bünyesinde yer alan Unesco tarafından tüm dünyada Yunus Emere Sevgi Yılı olarak ilan edilip muhtelif etkinliklerle kutlanılmış olsa da bu anışın yeterli olduğu söylenemez. Bu toplumun, bir gönül insanı olan Yunus'a borucunu ödeyebilmesi için onu tüm kuşaklara bıkmadan usanmadan anlatması gerektiğini unutmamalıyız.
Yunus Emre'nin ölümünden bu ana geçen yaklaşık sekiz asır, bize Yunus gerçeğini, Yunus felsefesini daha çok anmamız ve anlamamız gerektiği hususunda apaçık düşünceler sunmaktadır. Her ne kadar ölümünün 750. yıldönümüne denk düşen 1991 yılı, Birleşmiş Milletler bünyesinde yer alan Unesco tarafından tüm dünyada Yunus Emere Sevgi Yılı olarak ilan edilip muhtelif etkinliklerle kutlanılmış olsa da bu anışın yeterli olduğu söylenemez. Bu toplumun, bir gönül insanı olan Yunus'a borucunu ödeyebilmesi için onu tüm kuşaklara bıkmadan usanmadan anlatması gerektiğini unutmamalıyız.
"Dini-Tasavvufi Türk Halk Edebiyatı olarak da bilinen tekke şiirinin gelmiş geçmiş en büyük temsilcisi Yunus Emre, gönül dünyasında yaşadığı ilahi aşkı, bu aşkla baktığı doğayı ve insanları samimi bir coşku ve heyecanla dile getirdiği şiirlerinde anlatıyor.
 
Yunus’un şiirlerindeki tasavvuf felsefesi, Yakın Doğu medeniyetinin eseridir. Fakat geri kalan her şey; dil, vezin, nazım şekilleri, nakaratlı dörtlükler, kısacası bütün bir üslup millidir; halkın içinden, halkın yaşattığı estetikten alınmıştır. Yunus Emre divanından seçtiğimiz şiirlerden oluşan bu eserde onun gönül coşkunluğunu derin bir sadelik içinde soluyacaksınız."
Anadolu insanının, derin bir ilim sahibi olsun ya da olmasın, hepsinin değilse de çoğunun, her zaman değilse de çoğu zaman, - Anadolu irfanı da denilen - birbirleri ve maddi- manevi çevreleriyle ilişkilerinde ve yaşadıkları büyük-küçük olaylar karşısında gösterdikleri ortak sağduyulu, akl-ı selimli, basiretli, ferasetli, faziletli, hikmetli ve marifetli nitelikler ve tavırlar, özü ve mayası itibarıyla İslam ahlakının biraz da gerçek tasavvuf kültürü, sevgisi ve hoşgörüsüyle yorumlanmış ve yoğrulmuş güzide ve rafine bir türünün geleneksel bir sürekliliğe bürünmüş kültürel bir tezahürüdür. Bu kültürel mirasın oluşumuna katkıda bulunan pek çok değerli büyük insan vardır. Bunların en önemlilerinden bazıları da Mevlâna, Yunus Emre, İbn Arabi ve Kınalızade Ali Efendi gibi ilim ve irfan, ahlak ve fazilet önderleridir. Mevlana’nın Anadolu’da adeta atasözü gibi bilinen birçok sözü arasından belki de şu ikisi en meşhurudur: “Gel, gel, ne olursan ol, yine gel!” “Ya olduğun gibi görün ya göründüğün gibi ol!” Dolayısıyla, bu iki evrensel ve ebedi çağrı, Gel ve Ol, bu kitaba ana başlık yapılmıştır.
"Falih Rıfkı Atay’ın sürükleyici, zengin muhtevalı, zıt görünüm ve olaylara dayanarak tezlerini savunan bir üslubu vardır.”
Prof. Dr. İlber ORTAYLI
 
“Ali Suavi mazide yaşamış istikbal adamlarındandır. Onun vücudu Tanzimatçılarla, ruhu bizimle muasırdır. 1839’dan 1878’e kadar otuz dokuz sene yaşayabilen bu ateşten mahluk, teokrasi devrinde laiklik, mutlakıyet devrinde cumhuriyet, Osmanlı devrinde Türklük ve Türkçülük rüyaları görmüş, bu rüyaları tabire çalışmış ve nihayet yine bu rüyalar uğrunda şehit olmuştur.""
İsmail Hâmi DANİŞMEND
 
“Suavi’nin hayatına nöbetle iki şey hâkimdir: Başı ve sarığı. İhtilalci Suavi ıslahat isteyen sözlerini başıyla söyledikten sonra, ıslahatın icra vasıtalarını sarığıyla düşünürdü.""
Cemil MERİÇ
 
“Maksadı halkı uyandırmak, devleti maddi manevi bütün tesisleriyle yeniden nizamlayarak kurmaktır... Yazılarında padişahlar, vezirler ve paşalar için hürmet sıfatları kullanmaz, bu bakımdan bir demokrattır. Yalnız demokrat mı? Bir Türkçü ve galiba ilk Türkçü... Kendini aşağılık duygusundan belki de ilk kurtaran, tarihe ve ilme sarılarak vatandaşlarını Türk ırkının ve dilinin üstünlüğüne inandırmak için çırpınan ilk inkılapçı... Frenk tenkitçileri karşısına, dar Hristiyanlık - İslamcılık çerçevesini kırarak, ırkının İslam’dan önce ve sonraki medeniyet ve kültür davası ile çıkan ilk yazar..."""
"Esirlikten kurtulan ama hürriyetin tadına varamayan Cengiz Dağcı'yı anlatır.
 
""Yurdunu kaybeden adam için hürriyetin bile bir manası kalmadığını şimdi anlıyorum. İçinde doğduğum, gülüp oynadığım yerlerde benim dilim konuşulmuyor artık.
 
Bir zamanlar, o topraklarda dilimi konuşan insanların ne olduklarını da bilmiyorum.
 
Son fırtına, ağacı devirdi. Bizler, uçurduğu birkaç yaprak, boşlukta yolunu şaşırmış, ümitsiz ve şaşkın, meçhul bir geleceğe doğru, yalpa vurup duruyoruz."
"Güçlü bir dramatik yapı, çok kişili doğal bri diyalog akışı, zehir zıkkım politik eleştiriden toplum sorunlarının kökenine inen bir dram anlayışı...
Nazım Hikmet, şairliğine eş bir oyun yazarı olduğunu da gözler önüne seriyor...
""Nazım Hikmet Külliyatı""nda..."
"Akçasazın Ağaları tarihle, zamanla, düzenle hesaplaşmanın hikayesidir. Ağalar çökerken yanı başlarında yeni bir tarih yazılır, değişme kaçınılmazdır. Güçlüler dövüşürken doğa da ses verir.

Yusufçuk Yusuf Çukurova'ya kuşaklar boyunca egemen olmuş iki derebeyinin hikayesidir. Köylüleri yıllarca baskı altında tutan bu güç kırılırken, yeni zamanların gereklerine uyum sağlamış yeni zenginler başka bir güç oluştururlar. Barbarlığı çağrıştıran bu güç, ""bataklıktan kurtulmaya yüz tukmuş bir bataklık toprağını yağmalar""."


"Annemin beni eve hapsetmesiyle başladı esaretim, bazen başımı dışarı çıkarmak istediğimde babamın bakışları perdeliyordu hayallerimi.

Büyüyüp okula başladığımda öğretmenim beynimi kelepçeledi, bir süre sonra da ‘’elalem’’ ordusu gönül gözümü kapatmaya çalıştı.

Kendimi üzerine beton dökülmüş bir fidan gibi hissediyordum, üzeri örtülmüş sessiz, bırakılmış çaresiz. Ama ben beton duvarları yıkıp, kuşatılmışlıktan kurtulmak istiyordum. Etrafımı çevreleyen sınırların ötesine uzanıp, özgürlük denizinde yüzmek istiyordum.

Gökyüzünde bulutlarla beraber süzülüp, esen rüzgarlarla birlikte dünyayı keşfetmek istiyordum. Beynimdeki masalı, yaşamımdaki efsaneye dönüştürmek istiyordum.

Sence ben bunu başarabilecek miyim?

Bu öykümün içinde sende varsın; üzüntülerin, mutlulukların, öfken, neşen, en önemlisi hayallerin. Geçmişin burada, haydi gel, geleceğimizi de beraber yazalım."
Genç İtalyan yazarı Susanna Tamaro'nun 1994'te yayımlandığı zaman İtalya'da büyük yankı uyandıran ve yılın olayı olan bu kitabı, çok satan kitaplar listesinin başındaki yerini uzun süre bir başka kitaba bırakmamıştır. Eco'nun `Gülün Adı' adlı romanından sonra en başarılı İtalyan romanı olarak karşılanan Yüreğinin Götürdüğü Yere Git, 80 yaşındaki bir kadının uzaklara giden genç torununa yazdığı ve hem bir iç döküş, hem de vasiyet sayılabilecek mektuplarından oluşuyor. Yalın, güncel bir dille, sevgiyle ve içtenlikle kaleme alınmış, ama asla gönderilmemiş olan bu mektuplarda, yaşlı kadın, kendisinin ve kızının dokunaklı yaşamlarının gizli kalmış yönlerini açığa vururken, bir yandan da hem kendini, hem de kızını irdeliyor; kendine karşı bir iç hesaplaşma yürütüyor. Değişen gelenekler, altüst olan değerler karşısında hissettiklerini torununa sevgiyle, bilgelikle aktarmak isteyen bu yaşlı kadın, kendi gençliğinde yapmayı göze alamadığı şeyleri yapmasını torununa öğütlerken, "Yapmaya değecek tek yolculuk, içimize yapacağımız yolculuktur," diyor; "o özgün çağrıya kulak vermeli ve yüreğimizin götürdüğü yere gitmeliyiz."
Eşeğini kaybeden Yürekdede, pazardan küçük bir deve satın alır. Her yıl çıktıkları yaylaya gitmek üzere hanımı Ayşe Nine ile yola çıkarlar. Az giderler, uz giderler, dere tepe düz giderler. Konakladıkları yerde atlılar çıkar karşılarına. Onları doyurmak için "bir güzel söz, bir sevgiye" aldığı deveciği keser Yürekdede. Padişahın atlıların arasında olduğunu fark edemezler. Saraya davet edilirler. Sonra ne oldu, dersiniz. "Yürekdede ile Padişah" kitabı bu mutlu sona adım adım yaklaştıracak sizi.
"Yazmaya başladığım bu yaşam maratonu paylaşımları, bilindik nitelikte bir anı kitabı olmayacak. Anlatıların baş kahramanları, yaşam maratonunda karşılaştığım, cumhurbaşkanından, hapisanedeki tutukluya, en varlıklıdan, pek yoksula, aydından,
kara cahile, en ünlüden, en sıradana, canını sevdiğim insanlar olacak… Bu paylaşımlarda tanıdıklarınıza, hatta kendinize bile rastlayabilirsiniz. Açıkçası, epey
kalabalık olacağız. Kahramanlarımız, en belirgin özellikleriyle, olabildiğince kısa kısa, bu paylaşımlarda yer alacak.
 
Üç kuşak boyunca çocukların okuyup sevdiği Gülten Dayıoğlu bu kez eski bir telefon defterinin kılavuzluğunda “büyükler” için yazıyor. Tanıştığı, yollarının kesiştiği kişilerin portreleri, tanık olduğu, kimi zaman beslendiği olaylara ilişkin izlenimleri ve anıları yazarın iç dünyasına da benzersiz bir kapı aralıyor."
"Yazmaya başladığım bu yaşam maratonu paylaşımları, bilindik nitelikte bir anı kitabı olmayacak. Anlatıların baş kahramanları, yaşam maratonunda karşılaştığım, cumhurbaşkanından, hapisanedeki tutukluya, en varlıklıdan, pek yoksula, aydından,
kara cahile, en ünlüden, en sıradana, canını sevdiğim insanlar olacak… Bu paylaşımlarda tanıdıklarınıza, hatta kendinize bile rastlayabilirsiniz. Açıkçası, epey
kalabalık olacağız. Kahramanlarımız, en belirgin özellikleriyle, olabildiğince kısa kısa, bu paylaşımlarda yer alacak.
 
Üç kuşak boyunca çocukların okuyup sevdiği Gülten Dayıoğlu bu kez eski bir telefon defterinin kılavuzluğunda “büyükler” için yazıyor. Tanıştığı, yollarının kesiştiği kişilerin portreleri, tanık olduğu, kimi zaman beslendiği olaylara ilişkin izlenimleri ve anıları yazarın iç dünyasına da benzersiz bir kapı aralıyor."
"Makedonya kralı İskender, Dara’yı yendikten sonra doğuda ilerlemektedir. Dara’nın hızı Rukzan hüviyetini gizleyerek Pencap hükümdarı Eşber’in sarayına sığınır. Eşber’in kızkardeşi Sumru, İskender’i gömeden ona aşık olmuştur. Gizlice buluşan ve şevişen Sumru ile İskender arasında gidip gelirken Rukzan da İskender’i sever. İskender Sumru’nun bütün ricalarına rağmen Pencap ülkesine yürür. Sumru sevgilisine söz geçiremeyince ağabeyini bu savaştan vazgeçirmek ister ancak Eşber halkına karşı sorulu olduğunu bilir. Savaşır ve bir hain sandığı Sumru’yu öldürür. Bu haber İskender’e ulaşınca kıral kendisine engel olmak isteyen Rukzan’ı atıyla çiğneyerek geçer. Pencap düşer, Eşber zincire vurulur. Eşberin kahramanlığına hayran kalan İskender onu serbest bırakır ve kılıcını geri verir. Kılıcı alan eşber intihar eder etrafı Eşber’in, Sumru’nun ve Rukzan’ın cesetleriyle çevrili olan İskender, bunun manasını hocası Aristo’ya sorar. Eser Aristo’nun cevabı ile biter:
-Zafer yahut hiç!"
"Bu ülkede ilham yağmur ve rüzgarlara bakar
Donmuş ruh ancak baharla kanatlarını açar
Kışı bırakmak yeniden yaratılmak gibi
Yeniden olmak gibi bir fizikötesi töreni
Deride ve zarda kendini aramaktan ötede
Şeytan uyumsuzluğundan ve umutsuzluğundan ötede
Çığdan ve Şimşekten biçilmiş alınyazılarıyla
Beni çevreleyen geceyi aşmanın çılgın nöbeti."
"Selahaddin Hilav’ın belirlemesiyle ‘bizim Joyce’umuz, Türk Edebiyatı’nın büyük ismi Kemal Tahir’in yıllardır arşivlerde bekleyen ‘yayımlanmamış öyküleri’ titiz ve özenli bir çalışmayla nihayet kitaplaştı.
Kemal Tahir’in en uzun öykülerinden biri sayılabilecek Zehra’nın Öyküsü’nden adını alan ikinci ciltte ağırlıklı olarak aşk öyküleri yer almakta.
Kemal Tahir’in üzerinde çalıştığı ancak tamamlayamadığı öyküler de ‘Yarım Öyküler’ başlığı ile bu kitaba dahil edilmiştir."
"Cahit Zarifoğlu şiirden hikâyeye, günlükten çocuk masallarına kadara birçok alanda at koşturmuş bir şairimizdir. Bununla beraber kalem oynattığı her alanın ön sırasında yer almıştır.
Her zaman Zengin Hayâller Peşinde koşan merhum şairin, elinizde bulunan düşünce ve sanat yazıları, O'nun bilinen yönlerini daha bir zenginleştirirken, bilinmeyen yönelerini ve çok az tanıdığımız taraflarını da ortaya koymaktadır. Cahit Zarifoğlu'nun sanatın teorik yönü üzerine ""düşünmekten değil ama, konuşmaktan"" fazla hoşlanmadığı öne sürülür.
Bu kitapta, O'nun sanat ve edebiyatın teorik yönüyle de ilgilendiğini, düşündüğünü görüyoruz."

Zulmün Artsın, Baldaki Tuz, Ağacın Çürüğü ve Ustadır Arı Yaşar Kemal'in gazetelerde, dergilerde yayınlanmış toplumcu ve gerçekçi bir bakış açısıyla kaleme aldığı yazılarından ve konuşmalarından derlenmiştir. Onun düşünce ve yazarlık serüvenine tanıklık eden bu yazılar hakın yıllardır içine sürüklendiği karanlığın belgeleridir.

"1975 Lice depremi, 6 Eylül 1975 tarihinde yerel saatle 12:20'de (UTC: 09:20) Diyarbakır'ın Lice ilçesi ve köylerinde oluşan 23 saniye süren şiddetli yer sarsıntısı.[3] Kandilli Rasathanesi ve Deprem Araştırma Enstitüsü depremin büyüklüğünü 6,6 Ms olarak açıkladı. 2385 kişi öldü, 8149 bina hasar gördü veya yıkıldı.[1] Bazıları maddi hasarlara sebep olan 3-4 ay süresince artçı sarsıntılar devam etti.
Yüzey dalgası büyüklüğü 6.6 olarak belirlenen deprem sonucunda Diyarbakır merkezde, Lice’de ve çevre köylerde 2.385 kişi yaşamını yitirmiştir. Özellikle köylerdeki yapı malzemesinin kerpiç olması ölü sayısının artmasına sebep oldu. Depremin ardından ulaşım yetersizlikleri nedeniyle kırsal bölgelere yardımların ulaştırılması gecikti. Deprem sonucu Lice, Hani, Hazro, Kulp, Dicle, Silvan, Ergani ve Diyarbakır çevresindeki yapıların 8.159’u ağır, 4.550’si orta ve 7.283’ü hafif hasar gördü ve ölümler meydana geldi.[4] Elazığ, Şanlıurfa, Mardin, Muş, Siirt'te maddi hasar meydana geldi. Dönemin başbakanı Süleyman Demirel ve Cumhuriyet Halk Partisi başkanı Bülent Ecevit afet bölgesini ziyaret etti.[3] Yaklaşık iki ay sonra sonra 21-23 Kasım 1975 tarihleri arasında yardımların yetersiz olduğu gerekçesiyle Lice'den Diyarbakır merkezine 3 gün süren 90 kilometrelik bir yürüyüş gösterisi düzenlendi.[5]

"
"2008 Diyarbakır saldırısı, 3 Ocak 2008 tarihinde 16:50'de Diyarbakır şehir merkezi Dağkapı semtinde PKK tarafından[2] askerî servis otobüsünün geçişi sırasında önceden patlayıcı yükleyip caddeye park edilen araç PKK'lılarca infilak ettirilmiş, patlamada aralarında sivillerin olduğu 2'si ağır 5 kişi yaşamını yitirmiş,[3] 30'u asker 67 kişi yaralanmıştır. Daha sonra ölü sayısı 7'ye yükselmiştir. Saldırının gerçekleştirildiği yer özel bir dershanenin yakınında, Diyarbakır Büyükşehir Belediyesi ile Adliye Sarayı binasının hemen arkasından geçen ve kentin en kalabalık yerlerinden biri olan Selahattin Yazıcıoğlu Caddesi olduğu için sivil ölümleri daha da artmıştır.
Diyarbakır'da daha önce de; 2006 yılının eylül ayında Bağlar semti Hatboyu Caddesi, Koşuyolu Parkı girişine konulan termos bombanın patlaması sonucu 7'si çocuk 10 kişi ölmüş, 15 kişi yaralanmış, 11 Ekim 2007 tarihinde Balıkçılarbaşı semtinde de polislerin gittiği terzi dükkânına atılan el bombasının patlaması sonucu 1 polis ölmüştür.[4] Bu saldırıda da özel bir dershanenin önünde park halindeki arabaya yerleştirilen bomba PKK mensuplarınca, iş çıkışı askerleri taşıyan servis otobüsü geçerken uzaktan kumandayla patlatılmıştır.
Dönemin Türkiye Başbakanı Recep Tayyip Erdoğan saldırıyı kınayarak ""kararlılıkla terörle mücadelede gerek ulusal gerekse uluslararası boyutta mücadelenin süreceğini"" söyledi.
"
"2011 Diyarbakır saldırısı, 14 Temmuz 2011'de Diyarbakır'ın Silvan kırsalında güvenlik güçleri ve PKK militanları arasında çıkan çatışmadır. 13 Türk askeri yaşamını yitirmiş, 7'si yaralanmıştır.[1]
Türkiye'de yapılan seçimler nedeniyle Abdullah Öcalan tarafından verilen talimatla PKK, 15 Temmuz 2011 tarihine kadar ateşkes ilan etmiş ancak saldırı ateşkes süresi bitiminden bir gün öncesinde yapılmıştır.[2]
Türkiye Cumhuriyeti Genelkurmay Başkanlığı web sitesinden yapılan açıklamada ""Çatışmada ve ormanlık alanda teröristlerce atılan el bombalarının etkisiyle çıkan yangından dolayı 13 askeri personelimiz şehit olmuştur"" denilmiştir.[3]
Silvan'ın Bayrambaşı beldesinin Dolapdere kırsal kesiminde gerçekleşen saldırının ardından soruşturma başlatılmış, Silvan 4. Taktik Jandarma Komando Alayı Komutanlığı emrindeki taburun başında bulunan ve operasyonu yönettiği belirtilen Binbaşı Milbay Şahin ve aynı taburun emrinde olan ancak ismi açıklanmayan[4] bölük komutanı bir teğmenin görev yerleri değiştirilmiştir.[5]
"
"2016 Diyarbakır saldırısı ya da Çınar saldırısı,[3] 13 Ocak 2016 tarihinde Türkiye'nin Diyarbakır ilinin Çınar ilçesinde PKK tarafından Çınar İlçe Emniyet Müdürlüğü'ne bombalı araç, roketatar ve uzun namlulu silahlarla gerçekleştirilen saldırı.[4][5] Emniyet Müdürlüğü binası içerisinde polis lojmanları da bulunuyordu. Binada ağır hasar oluştu. Diyarbakır Valiliği'nin yaptığı ilk açıklamaya göre 5 kişi öldü, 39 kişi yaralandı.[6] BBC'nin geçtiği habere göre enkaza dönen hizmet binası içerisinde hayatını kaybedenler arasında bir çocuk ve bir kadınının da olduğu belirtildi.[2] Olay sonrasında PKK ile Türk emniyet güçleri arasında çıkan çatışmada 8 PKK'lı öldürüldü.[7] Daha sonradan bir kişinin daha cansız bedeni bulundu.[1]
Saldırı sonrası hayatını kaybedenlerden biri 4 yaşındaki Mevlüde İrem Çiftçi,[8] ikisi ise kardeş olan 5 yaşındaki Sadık Efe Açıkgöz ve 1 yaşındaki Ecrin Açıkgöz adlı çocuklardı. Diğer ikisi enkaz altından cansız bedenleri ile çıkarılırken, Ecrin Açıkgöz ise yaralı olarak götürüldüğü Dicle Üniversitesi Tıp Fakültesi Hastanesi'nde öldü.[1]
Haziran 2015'teki genel seçimlerin ardından PKK, sık sık yol kesip araç yakma ve şantiye basarak kamu malına zarar vermeye başladı. IŞİD'in gerçekleştirdiği Suruç patlaması sonrasında PKK aynı gün Adıyaman'da askerî birliğe, Şanlıurfa'da 22 Temmuz 2015 tarihinde de iki polis memuruna saldırdı. 2013 yılında başlayan ""çözüm süreci"" fiilen bitti. Polislere ve askerlere saldırısı sonrasında Türk hükûmeti, 2013 yılından beri ilk defa Kuzey Irak'a hava harekâtı düzenledi ve PKK kampları ile IŞİD hedefleri bombalandı. Türkiye'de PKK, IŞİD ve DHKP-C'ye karşı yapılan operasyonlarda 590 kişi gözaltına alındı.[9][10][11]
PKK'lılar önce Çınar İlçe Emniyet Müdürlüğü'nü binasının önünde bomba yüklü araba infilak ettirdi. Bomba yüklü aracın patlaması ile binada yangın çıkan binada polis lojmanı da vardı. Ardından uzun namlulu silahlar ve roketatarlar ile bina ateş altına tutuldu. Saldırı sonrası binada ağır hasar oluştu ve polis lojmanındaki 2 polis yakını öldü. İhlas Haber Ajansı'nın geçtiği bültene göre enkazdan çıkarılan cansız bedenler arasında bir bebek ve bir kadın olduğu söylendi. Bebeğin yanarak öldüğü belirtildi.[7] Patlama itibarıyla binanın ön yüzündeki duvarların tamamı ve merdivenler yıkıldı.[12] 6 polis, 8 polis yakını olmak üzere 14 kişi saldırı sonucu yaralandı. Bombalı arabanın patlaması ile emniyet binasının yakınında bulunan iki katlı evde çöktü. İki katlı müstakil evin çökmesi ile Lokman Açıkgöz ile çocukları Sadık Efe Açıkgöz ve Ecrin Açıkgöz olmak üzere 3 kişi öldü. Bina enkazından 5 kişide Afet ve Acil Durum Yönetimi Başkanlığı'na bağlı ekipler tarafından yaralı olarak çıkarıldı. Emniyet binası yakınındaki evlerde yaşayan 20 kişi de yaralandı. Silahlı saldırı sonrası emniyet görevlileri karşılık verdi ve çatışma çıktı. Çatışma yaklaşık 40 dakika sürdü.[5] Çatışma sonrasında 8 PKK mensubu öldüğü belirtildi.[7] Saldırı itibarıyla bölgeye Diyarbakır'dan polis, itfaiye, asker ve AFAD ekipleri yönlendirildi. İtfaiye ekibi tarafından çıkan yangın söndürüldü. Yaralılar Askeri Hastane, Devlet Hastanesi ve Dicle Üniversitesi Tıp Fakültesi Hastanesi’ne ambulanslarla götürüldü.[6]
Saldırı sonrası güvenlik güçlerinin başlatmış ve düzenlenen operasyonda 8 PKK mensubunun öldüğü belirtilmiştir. Operasyon kapsamında ilçe abluka altına alınmış ve bölgede operasyonlar başlatılmıştır.[13] Arabanın patlaması sırasında emniyet binasının bulunduğu cadde ve alt ile üst sokaklardaki evlerin ve iş yerlerinin camları parçalandı. Kaçan saldırganlar, Demokratik Bölgeler Partisi'nin ilçe binasını da ateşe verdi ve büyük bir kısmı binanın yandı. Bölgenin etrafı güvenlik şeridi ile çevrildi ve AFAD ekipleri arama ve kurtarma çalışmalarına devam etti.[14] Arama kurtarma çalışmaları sonrası lojmanlarda 1 kişinin daha cansız bedenine ulaşıldı. Hayatını kaybeden sayısı 6 oldu.[1] Diyarbakır Valiliği, çevrede oluşan hasarın tespiti için bir ekip yolladı.[15]
Çınar İlçe Emniyet Müdürlüğü Hizmet Binası ise patlama nedeniyle büyük hasar aldı ve kullanılamayacak olduğundan Çınar İlçe Emniyet Müdürlüğü başka bir binaya taşındı.[16] Oluşan tedirginlikten dolayı bölgeye yakın Mehmet Akif Ersoy İlkokulu, Zübeyde Hanım Anaokulu ve İmam Hatip Lisesi'nde eğitim 14 Ocak günü yapılamadı. Okullarda patlama nedeniyle hasar oluştu.[15] Patlama nedeniyle dört okul kullanılamaz hale geldi. Öğrencilerin geçici olarak başka okula nakledilmeleri kararı alındı.[16]
Diyarbakır Cumhuriyet Başsavcılığı, Diyarbakır Büyükşehir Belediyesi İtfaiye Dairesi Başkanlığı Çınar İtfaiye Amirliği görevlileri ve ilgilileri hakkında saldırı sırasında yangına ""vaktinde ve gereğince müdahale etmediği"" için soruşturma başlattı.[17]
Saldırı sonrası kayıpların isimleri ve kimlikleri netleştirilmeye çalışıldı. Polis lojmanları arasındaki enkazda 28 yaşındaki Polis Memuru Mehmet Şenol Çiftçi ve kızı 4 yaşındaki Mevlüde İrem Çiftçi'nin cansız bedenleri bulundu. Polis Memuru Mehmet Şenol Çiftçi'nin eşi İpek Çiftçi'nin ise enkazdan ağır yaralı olarak çıkarıldığı ve hastanede hayati tehlikeyi atlattığı söylendi. Polis Memuru Mehmet Şenol Çiftçi'nin 6 sene önce polis memurluğu görevine başladığı söylendi.[8] Polis eşi olan Esra Köse Başaran'ın da saldırı sonrası cansız bedeni enkazda bulundu. Esra Köse Başaran'ın eşi Polis Memuru Cengiz Başaran ile oğulları 2 yaşındaki Yiğit Tuğra Başaran saldırıda yaralandı ve ilk tedavilerinin ardından Ankara'daki GATA'ya sevk edildi.[18]
Bomba yüklü arabanın patlaması ile Çınar İlçe Emniyet Müdürlüğü Hizmet Binası yakınındaki iki katlı müstakil evde çöktü. Evde bulunan Lokman Açıkgöz ve çocukları 5 yaşındaki Sadık Efe Açıkgöz ile 1 yaşındaki Ecrin Açıkgöz öldü. Saldırı sonrası Lokman Açıkgöz[12] ve Sadık Efe Açıkgöz'ün enkazdan cansız bedenleri çıkarılırken Ecrin Açıkgöz ise yaralı olarak Dicle Üniversitesi Tıp Fakültesi Hastanesi'ne götürüldü. Hastanede tüm müdahalelere rağmen kurtarılamadı.[1] Otopsi işlemlerinin tamamlanmasından sonra cenazeleri, Çınar Asri Mezarlığı'na defnedildi.[19]
Saldırı sonrası Twitter üzerinde ""#Çınar"" etiketi açıldı. Halkların Demokratik Partisi (HDP) Eş Genel Başkanı Figen Yüksekdağ'ın Danışmanı Sıtkı Güngör'ün Twitter hesabından saldırısı sonrasında ""bahar erken geldi... cemreler düşüyor sanki #Çınar"" diye paylaşımda bulunuldu. Gelen tepkiler üzerine paylaşım silindi. Sıtkı Güngör, hesabın kendine ait olduğunu ama paylaşımı kendisinin atmadığını iddia etti.[20] Ankara Cumhuriyet Başsavcılığı Anayasal Düzene Karşı İşlenen Suçlar Soruşturma Bürosu, medyada çıkan haberleri ihbar kabul ederek Sıtkı Güngör hakkında ""terör örgütü propagandası yapmak"" suçundan resen soruşturma açtı.[21] İstanbul Cumhuriyet Başsavcılığı tarafından Sıtkı Güngör hakkında İstanbul Emniyet Müdürlüğü’ne ""suç ve suçluyu övme"" suçundan gözaltına alınması ve adliyeye getirilmesi talimatı verildi. Polis talimat üzerine kayıtlı adreslerinde arama yaptı. Adreslerinde bulunamayan Sıtkı Güngör'ü arama çalışmalarının devam ettiği belirtildi.[22] Soruşturma kapsamında gözaltına alınan Sıtkı Güngör, İstanbul Adalet Sarayı'na sevk edildi. Burada bir saat ifadesi alındı. İfade işlemlerinden sonra savcılık tarafından ""terör örgütü propagandası yapmak"" suçundan tutuklanması talebiyle nöbetçi mahkemeye sevk edildi. İstanbul Nöbetçi 3. Sulh Ceza Hakimliği'nde ifade verdi. Sabit ikametgâh adresi bulunmasını gerekçe göstererek adli kontrol şartıyla serbest bırakıldı.[23] Mahkeme, tutuksuz yargılanmasına karar verdi.[24]
Saldırıyı, PKK’nın silahlı kanadı Halk Savunma Güçleri (HPG) üstlendi. Van’da bir villada öldürülen 12 PKK mensubunun ""intikamını aldıklarını"" belirten örgütün açıklamasında, ""Bu eylemde de hedef güvenlik kuvvetleridir. Herhangi bir biçimde sivillerin zarar görmemesine özen gösterilmiştir. Ancak buna rağmen bu eylem nedeniyle sivil insanlarımızın yaşamını yitirmiş olmasından dolayı üzüntümüzü vurgulamak istiyor, yaşamını yitiren sivil insanlarımızın ailelerine başsağlığı diliyoruz"" denildi. Örgüt, saldırı sırasında binada olan 30’dan fazla polisin öldüğünü de iddia etti.[25]
İhlas Haber Ajansı'nın askeri kaynaklara dayandırdığı haberinde saldırının telsiz konuşmalarının bulunduğu belirtildi. PKK mensupları telsiz konuşmalarında ""Çınar halkının bugüne kadar örgüte hiç destek vermediğini, bunu çoktan hak ettikleri ve halka karşı yumuşama eğilimi gösterdikleri takdirde bir daha sözlerini dinletemeyeceklerini"" söyledi. Çınar saldırısının ""en üst seviyeden gelen talimatla planlanarak yapıldığını ve niye özür dilendiğini anlamadıkları"" konuşmalarda yer aldı. PKK mensupları ""özür dilenmesinin örgütün mantığına ters olduğunu ve bu durumun alt kademedeki lider kesiminde çok sıkıntı yarattığını"" konuştu. PKK mensuplarının ""saldırı sonrasında elinize sağlık diyerek birbirlerini tebrik ettikleri"" belirtildi.[26]
14 Ocak günü PKK'nın saldırısını protesto etmek amacıyla Çınar'da Atatürk Bulvarı'nda toplanan ve aralarında AK Parti Çınar İlçe Başkanı Mehmet Ali Arzu'nun bulunduğu grup, Çınar İlçe Emniyet Müdürlüğü'ne kadar yürüdü. AK Parti Çınar İlçe Başkanı Mehmet Ali Arzu, "" Bu alçaklar, dış güçlerin taşeronluğunu yaparak ülkemizi karıştırdıkları gibi ilçemizi de karıştırıyorlar.... Rant üzerinden siyaset yapıyorlar. Bunlara oy veren insanlar bunların arkasından gitmesin. Bunların çocukları Avrupa'da okuyor ancak bizim çocuklarımızın okula gitmemesini istiyorlar. Bu nedenle okulları, hastaneleri, camileri yakıyorlar"" diye açıklamada bulundu. Açıklamanın ardından toplanan grup olaysız bir şekilde dağıldı.[27]
""Çınar Şehitlerini Saygıyla Anıyoruz"" yazılı bez afiş hazırlandı ve yaşamını yitirenlerin fotoğrafları, önünde bombalı saldırının gerçekleştiği Çınar İlçe Emniyet Müdürlüğü'ne asıldı. Polis memuru Mehmet Şenol Çiftçi ve kızı Mevlüde İrem Çiftçi, Lokman Açıkgöz, Ecrin Açıkgöz ve Murat Alper Açıkgöz ile Esra Köse Başalan'ın fotoğrafları yer aldı. Ayrıca afişte 29 Temmuz 2015 tarihinde Çınar'ın Gazi adlı mahallesinde PKK tarafından gerçekleştirilen saldırıda vefat eden sivil vatandaşlar Osman Çaran ile İbrahim Turan'ın ve Polis Memuru Mehmet Uyar'ın fotoğrafları da yer aldı. Hayatını kaybeden sivil Türk vatandaşları, afişte ""sivil şehit"" olarak nitelendirildi.[28]
14 Ocak günü saldırı ile alakası olabileceği düşünülen 2 kişi gözaltına alındı.[15] Diyarbakır Emniyet Müdürlüğü Terörle Mücadele Şube Müdürlüğü'ne olaydan sonra sorgulanmak üzere götürüldü. Sorgulanmalarının tamamlanmasının ardından 17 Ocak günü savcılığa sevk edildi. Savcılıkta da sorgulamaları gerçekleştirildi. İki kişi, ""yangın, su baskını, tahrip, batırma, bombalama ya da nükleer, biyolojik, kimyasal silah kullanarak öldürme"" ve ""silahlı terör örgütüne üye olma"" suçlarından Çınar Sulh Ceza Hakimliği'ne tutuklanmak üzere sevk edildi. Çınar Sulh Ceza Hakimliği'nde de sorgulanan kişiler, tutuklanarak hapishaneye yollandı.[29]
"
"Kasım 2016 Diyarbakır saldırısı, 4 Kasım 2016 tarihinde Diyarbakır Bağlar ilçesinde Aydın Arslan Bulvarı’nda İl Emniyet Müdürlüğüne ait Terörle Mücadele ve Çevik Kuvvet şube müdürlüklerinin bulunduğu ek bina yakınlarında bomba yüklü aracın infilak ettirilmesi ile gerçekleştirilen bombalı saldırı. Saldırı sonucunda saldırganın yanı sıra 2'si polis, 1 teknisyen, 9 sivil olmak üzere 13 kişi öldü, 100'den fazla kişi de yaralandı.[6][7][8]
"
"Mart 2016 Diyarbakır saldırısı veya Diyarbakır Bağlar saldırısı, 31 Mart 2016 tarihinde Diyarbakır ile Şanlıurfa kara yolu üzerinde bulunan otogar mevkiinde bomba yüklü aracın, seyir halindeki görevli emniyet personelini taşıyan aracın geçişi sırasında uzaktan kumanda ile infilak ettirilmesi ile gerçekleştirilen bombalı saldırı. Saldırı sonucunda 7 polis öldü, 14'ü sivil 27 kişi yaralandı.[2]
Saldırı sonrasında basın mensuplarına açıklama yapan Türkiye Kalkınma Bakanı Cevdet Yılmaz, bombalı saldırının polis servisine karşı düzenlendiğini saldırıda 7 polisin öldüğünü 13'ü polis, 27 kişinin yaralandığını açıkladı.[3] 1 Nisan 2016'da da saldırıyı PKK'nın askerî kanadı HPG üstlendi.[1]
"
"Mart 2016 Lice saldırısı, 24 Mart 2016 tarihinde Diyarbakır ile Bingöl kara yolu üzerinde bulunan üzerinde bulunan Mermer Jandarma Karakolu'nda görevli jandarma ekiplerine yönelik karakolu hedef alan PKK'lılar tarafından bombalı araçla düzenlenen saldırıda[2] bomba yüklü aracın infilak ettirilmesi sonucu 3 asker hayatını kaybetmiş, 24 asker[3] yaralanmıştır. Patlama karakol binasında kısmi göçüğe yol açtı.
PKK'nın 2011'de başlattığı ateşkesi sonlandırıp tekrar saldırılarını başlatmasının akabinde çözüm sürecinin Türkiye Hükûmeti tarafından durdurulmasının sonucunda Türkiye'nin doğu ve güneydoğusunda artan PKK saldırılarının devam niteliğinde saldırıdır.
Bombalı saldırısı sonrası ilgili Diyarbakır 1.Sulh Ceza Hakimliği saldırıyla ilgili geçici yayın yasağı kararı aldı.[4]
"
"Aram Tigran Konservatuvarı Sanat Günleri (Rojen Hunere Yen Konservatuvara Aram Tigran), Diyarbakır Büyükşehir Belediyesi Aram Tigran Kent Konservatuvarı'nın düzenlediği sanat günleri. Kürtçe eğitim veren Aram Tigran Konservatuvarı’nın öğrencilerinin ürünlerinin sergilendiği günler adını, ailesi 1915'te Diyarbakır'dan Suriye'nin Kamışlı kentine göçen ve Ermenice, Kürtçe, Arpça, Süryanice ve Yunanca şarkılar söyleyen Ermeni besteci Aram Tigran'dan almaktadır.[1]
İlk mezunlarını veren konservatuvar sanat günlerinin ilki Ağustos 2012'de düzenlendi. Programda konservatuvara adını veren Aram Tigran için bir anma düzenlendi ve Genim, Çiya, Hîvda Gökel, Şîlan, Devrîm, Xanemîr, Bawercan, Neşet Göçmen, Mizgîn Tahir ve Alî Geçimlî sahne aldı.[2]
13-16 Haziran 2013 tarihleri arasında yapılan organizasyonda konser, tiyatro, film gösterimi gibi etkinlikler yapıldı.[3] Etkinliğin son gününde öğrencilere Egîdê Cimo eşlik etti.[4]
Sanat günleri boyunca yapılan etkinliklerden biri konservatuvar eğitmenlerinden Şerko Kaniwar’ın eğittiği 4- 15 yaş arası 130 çocuktan oluşan doğal ritim orkestrası, konservatuvar eğitmenlerinden Evren Koç, Arzu Pamukçu, Hüseyin Ceylan, Esra Dolak, Mizgin Ateş, Recep Çiftçi ve Ali Tekbaş’ın çalıştırdığı 7-15 yaş arası 55 çocuktan oluşan koro ve orkestra ve halk oyunları ekibinin performansı idi.[5][6]
10-13 Haziran 2015'te düzenlenen etkinlikte konser, tiyatro ve film gösterimleri gerçekleşmesi planlandı.[7] """"Haydi Amed Gün Sanat Günüdür"" sloganıyla düzenlenen festivalin bu seneki özel konuğu müzisyen Mikail Aslan olacaktı.[1] Ancak şehirde yaşanan olaylar nedeniyle etkinlik ertelendi.[8]
"
"Diyarbakır Kitap Fuarı, TÜYAP Tüm Fuarcılık Yapım A.Ş. ve Türkiye Yayıncılar Birliği işbirliği ile gerçekleştirilen kitap fuarıdır. İlki 2010'da yapıldı. İkincisi, 17-22 Mayıs 2011 tarihleri arasında gerçekleşti.[1] Fuar, TÜYAP Diyarbakır Fuar ve Kongre Merkezi'nde yapılmaktadır.
Diyarbakır Kitap Fuarı'nın ilki, 2010 yılında gerçekleşti. Toplam altı gün sürdü. Mıgırdiç Margosyan, Doğan Hızlan, Altan Öymen, Zeynep Oral, Baskın Oran, Ahmet İnsel, Oya Baydar, Ömer Laçiner, Muhsin Kızılkaya, Hicri İzgören, Sezai Sarıoğlu, Füruzan ve Ömer Türkeş gibi yazar, şair ve bilim insanları katıldı.[2]
İkinci Diyarbakır Kitap Fuarı, 17-22 Mayıs 2011 tarihleri arasında gerçekleşti. Ayrıca fuar ile eş zamanlı olarak Diyarbakır 2. Eğitim Fuarı da yapıldı. Fuara, yüz on üç yayınevi ve sivil toplum kuruluşunun katılıdı.[1] Altın gün sürecek fuarın ikincisine, Murathan Mungan, Ayşe Kulin, Tarık Ziya Ekinci, Oya Baydar, Ece Temelkuran, Mıgırdiç Margosyan, Füruzan, Can Dündar, Ahmet Telli, Melek Ulagay, Haydar Ergülen, Jaklin Çelik, Ahmet Büke, Bejan Matur, Semih Gümüş, Arjen Ari, Yavuz Ekinci, Şeyhmus Diken, Behçet Çelik, Muhsine Helimoğlu Yavuz, Hicri İzgören, Lal Laleş gibi birçok yazar, şair ve akademisyen konuk oldu. Ayrıca fuarda, Suya Düşen Gölge: Munzur ve Hasankeyf adlı fotoğraf sergisi İzmir Dersim Kültür ve Dayanışma Derneği tarafından düzenlendi.
Fuarın üçüncüsü, 22-26 Mayıs 2012 tarihleri arasında gerçekleştirildi. Fuara yaklaşık 135 yayınevi ve sivil toplum kuruluşunu katıldı.
"
"Dürümlü Katliamı ya da Dürümlü Saldırısı, 12 Mayıs 2016'da yerel saatle 22:30 dolaylarında Diyarbakır'ın Sur ilçesine bağlı Dürümlü mezrasında gerçekleşen ve 16 kişinin yaşamını yitirdiği, 23 kişinin de yaralandığı bombalı saldırı.[3] Saldırıyı PKK üstlenmiştir.
24 Kasım 2016'da ölü olarak ele geçirilen PKK üyesi Nevzat Gündüz'e ait kanıtların deşifre edilmesiyle, bombalı saldırıyı gerçekleştirenlere öncülük edenlerden olduğu anlaşılan Burhan Taş 14 Kasım 2017'de tutuklanmış,[4] yapılan yargılama sonucunda da 17 kez ağırlaştırılmış müebbet ve 11 yıl 8 ay 20 gün hapis cezasına çarptırılmıştır.[5]
İçişleri Bakanı Süleyman Soylu 11 Haziran 2020 tarihinde sosyal medya hesabından yaptığı açıklama ile Dürümlü saldırısı ve 18 Ağustos 2016'da 3 polis memurunun hayatını kaybetmesine sebep olan Elazığ İl Emniyet Müdürlüğü saldırısının faili turuncu kategoride aranan İzzet Yiğit'in de etkisiz hale getirildiğini duyurmuştur.[6]
"
"Kemal Kurkut'un öldürülmesi, 23 yaşındaki üniversite öğrencisi Kemal Kurkut'un 21 Mart 2017 günü Diyarbakır Nevruz kutlamalarında polis tarafından öldürülmesi.[1] İnönü Üniversitesi Güzel Sanatlar Fakültesi Müzik Bölümü öğrencisi Kurkut 10 Ekim 2015'teki Ankara saldırısı'ndan kurtulmuştu.[2]
Olaya ilişkin Emniyet'ten yapılan ilk açıklamada, Evrim Alataş Caddesi’ndeki polis barikatından Nevruz alanına girmeye çalışan bir canlı bombaya müdahale edildiği söylendi. Olay basına da bu şekilde yansıdı. Daha sonra Dicle Haber Ajansı (DİHA) muhabiri Abdurrahman Gök'ün çektiği fotoğrafların paylaşılmasıyla detaylar ortaya çıktı.[3] Olay anını Özlem Akarsu Çelik'e anlatan Gök şunları söyledi: ""Fotoğrafları yayınlama, başına iş alırsın dedi yakınlarım. İsminle yayınlama dediler. Ama orada benim dışımda fotoğraf çeken yoktu. Yayınlanınca, benim çektiğim anlaşılacaktı. Her gün evleri basılan, gözaltına alınan, tutuklanan meslektaşlarımı görüyorum. Bunlar benim de başıma gelebilir. Aklıma hepsi geldi. Ama bu fotoğrafları yayınlamak hakikate karşı bir borçtur. Ya yapmayacağız bu mesleği ya da gerçek neyse onu yazacağız. Eğer bu mesleği seçmişsek, gerçekleri anlatmaksa derdimiz, vicdanen o çocuğun gözlerini, bağırışını unutamam ben...”[4] Abdurrahman Gök hakkında “örgüt üyesi olmak” ve “örgüt propagandası yapmak” iddiasıyla açılan davanın 30 Haziran 2022’de görülen karar duruşmasında “örgüt üyesi olmak” iddiasından beraat, “örgüt propagandası yapmak” suçlamasından ise 1 yıl 6 ay 22 gün hapis cezası kararı verildi. Gazeteci Gök ise duruşmalarda, suçlanmasının asıl nedenin Kurkut'un katledilmesinin delilini fotoğraflayarak ortaya koymasından intikam alınması olduğunu belirtmişti[5]
Görgü tanıklarından derlenen bilgilere göre Kurkut’un, kendisine bağıran polislere öfkelendiği, olay yerine yakın bir kasaptan bir bıçak aldığı, yine durduran polislerle girdiği tartışmada sinir krizi geçirdiği ortaya çıktı. “Ne var ne, üzerimde ne var?” diye bağıran Kurkut boş alana doğru koşmaya başladığında bir polis amirinin 'silahları bırakın, gaz atın' uyarısına rağmen açılan ateşle vuruldu.[6] Yaralı olarak ambulansla hastaneye kaldırılan Kurkut hayatını kaybetti.[7]
Fotoğrafların basına yansımasından sonra açıklama yapan Diyarbakır Valisi, Emniyetin verdiği bilgiyle bu görüntülerin uyuşmadığını ifade etti.[8]
Kurkut'un cenazesi Battalgazi ilçesinde Topbaş Mezarlığında toprağa verildi.[9]
Soruşturma kapsamında iki polis memuru gözaltına alındı. Polislerden biri ifadesi alındıktan sonra serbest bırakıldı, diğeri tutuklanma istemiyle Sulh Ceza Hakimliği'ne sevk edildi ve adli kontrol şartı ile serbest bırakıldı. Her iki memur Valilik kararıyla görevden uzaklaştırıldı.[10] Kemal Kurkut’u kasten öldürmekten yargılanan polise ceza verilmedi.[11]
26 Mart'ta, Diyarbakır Cumhuriyet Başsavcılığı'nın başvurusu üzerine Sulh Ceza Hakimliği Kemal Kurkut'un öldürülmesine ilişkin yayın yasağı koydu.[12]
Aslen Adıyamanlı dört çocuklu Alevi bir ailenin en küçük çocuğu olan Kurkut Malatya Battalgazi'de doğup büyüdü. Babası Abuzer Kurkut'u ilkokula başladığı yıl kanser nedeniyle kaybetti. Kemal ve ağabeylerini anne Sîcan Kurkut işçilik yaparak büyüttü.[13] En büyük ağabeyi Ercan Kurkut İnönü Üniversitesi’nde okurken gözaltına alınıp bir süre tutuklu kaldı. Cezaevinden çıktıktan sonra devam eden davasından ceza alınca Almanya’ya yerleşti. Batman'da öğretmenlik yapan ağabeyi Ferhat Kurkut Hükûmet tarafından çıkartılan bir Kanun Hükmünde Kararname (KHK) ile ihraç edildi.[4][14]
Kemal Kurkut, Malatya İnönü Üniversitesi Güzel Sanatlar Fakültesi Müzik Bölümü öğrencisi idi, keman çalıyordu.[15][16]
10 Ekim 2015'te Ankara'da yapılan Barış Mitingi'ne katıldı, saldırıdan yara almadan kurtuldu. Malatya'ya döndükten sonra rahatsızlanarak hastaneyeye kaldırıldı ve bir süre psikolojik tedavi gördü.[17]
Kurkut Twitter hesabında son kez medyanın HDP (Halkların Demokratik Partisi) sansürüne ilişkin bir hashtag ile ""6 milyonu yok sayınca bizi yok etmiş olmuyorsunuz"" şeklinde bir ifade paylaşmıştı.[18]
Kurkut'un cenazesi Battalgazi ilçesinde Topbaş Mezarlığında toprağa verildi.
"
" • Efkan Ala (Vali)
Mart 2006 Diyarbakır olayları, 28-31 Mart 2006 tarihleri arasında Diyarbakır'da yaşanan protestolar ve sonrasında gerçekleşen toplumsal olaylardır.
24 Mart 2006 tarihinde Türk Silahlı Kuvvetleri tarafından Muş kırsalında gerçekleştirilen askerî operasyonda 14 HPG mensubunun kimyasal silah ile öldürüldüğü iddiası olayları başlatan etken oldu.[4] Operasyonun ardından ölen 6 HPG'li için Diyarbakır'da cenaze töreni düzenlendi, törene polis ekipleri müdahale etti. Kısa sürede tüm kentte ve bölge kentlerine yayılan olayların ardından Diyarbakır'da 5'i çocuk 10, Mardin'de 2 ve Batman'da 1 kişi, polisin kullandığı mermi ve gaz bombalarından dolayı öldü.
Yaşanan çatışmaların 1980'den bu yana kent merkezinde yaşanan en büyük toplumsal olay olduğu ifade edildi.[5] Olayların serhildan örneği olduğu iddia edildi.[kim?][5][6][7]
Operasyon sonucunda ölen HPG mensuplarının cenazelerini teslim almak için Malatya'ya giden ailelerin naaşların yanmış olduğunu görmesiyle olaylar patlak verdi. Cenazelerini almaya giden ailelerin bir kısmı çocuklarını teşhis edemediklerini ve bedenlerinin tanınamayacak derecede yanmış olduklarını söyledi.[6] Demokratik Toplum Partisi öldürülen HPG'lilerin kimyasal silahlarla öldürüldüğünü iddia etti, hükûmet ise bu yönde çıkan haberleri reddetti.[6] Tartışmalar devam devam ederken cenazelerden 6'sı aileleri tarafından teslim alınarak Diyarbakır'a getirildi ve kentte yer alan Medine Bulvarı üzerinde bekletildi. Civar esnafın kepenk kapattığı bölgede ve Şefik Efendi Camisi önünde çok sayıda kişi toplandı. Cenaze töreni sırasında F-16 savaş uçakları Diyarbakır semalarında alçak uçuş yaptı.[7][8] Törende konuşma yapan Hatip Dicle; ""Newroz'da halk barışı haykırdı. Ama barışa 24 Mart'ta operasyonla cevap verildi. Bu Kürt halkına saygısızlıktır"" ifadelerini kullandı.[6]
Cenaze töreninin ardından çok sayıda kişi mezarlıktan slogan atarak yürüyüşe geçti. Geçiş güzergahında bulunan 10 Nisan Polis Karakolu önünde yoğun önlemler alan polis ekipleri, TOMA ve zırhlı araçlar ile birlikte göz yaşartıcı gaz ve tazyikli su ile gruba müdahalede bulundu. Kitlenin polise molotofkokteyli ve taşlarla karşılık vermesiyle birlikte çatışmalar başladı. Olaylar kısa sürede Bağlar başta olmak üzere birçok ilçeye yayıldı. Özellikle Kuruçeşme, Dörtyol ve Emek Caddesi üzerinde yoğun çatışmalar yaşandı ve barikatlar kuruldu.[9] Birçok kişi polisin müdahalesiyle yaralanırken birçok kişi de gözaltına alındı. Olayların kentin en işlek semti olan Ofis'e taşması üzerine olaylar daha da büyüdü. Ofis'e giren yaklaşık bin kişilik bir grup kepenklerini kapatmayan iş yerlerini, bankaları ve büyük mağazalarının camlarını kırarak, barikatlar kurdu.[10] Emek Caddesi üzerinde yer alan Emniyet Müdürlüğü taş ve molotofkokteyllerinin hedefi oldu. Adalet ve Kalkınma Partisi ve Milliyetçi Hareket Partisi Diyarbakır il binaları tahrip edildi, sokaklardaki bazı kaldırım taşları söküldü, otobüs duraklarının camları kırıldı.[11]
Ardından polis ekipleri göstericilere müdahalelerde bulundu. Olaylar sırasında Mehmet Akbulut adlı 17 yaşındaki genç ağır yaralanırken, çok sayıda kişi de çeşitli yerlerinden hafif yaralandı. Kentin birçok noktasına zırhlı araçlar ve askerî birlikler sevk edildi, resmî dairelerin çevresindeki önlemler üst düzeye çıkarıldı. Kentteki tüm polis ve asker aileleri, güvenlik için lojmanlardan alınarak, Emniyet Müdürlüğü binasındaki spor salonuna götürüldü. Olayların yaşandığı ilk gün İnsan Hakları Derneği kayıtlarına göre, 29 kişi yaralanırken, yüzü aşkın kişi de gözaltına alındı.[11] Olaylar sırasında dönemin Başbakanı Recep Tayyip Erdoğan'ın sarf ettiği ""Kadın da olsa çocuk da olsa gereğini yapın"" açıklaması kamuoyunda sıkça tartışıldı.[6][12][13]
Olayların sona ermesi için Belediye yetkilileri, Demokratik Toplum Partisi yetkilileri ve dönemin Diyarbakır Valisi Efkan Âlâ arasında yapılan görüşmeler sonrasında, Vali yardımcısı Ahmet Aydın'ın katılımı ile birlikte çeşitli noktalardaki göstericilerle görüşüldü ve saat 22.00 dolaylarında olaylar durma noktasına geldi.[11] Efkan Ala, saat 23.00'de düzenlediği basın toplantısında; olaylarda 3 kişinin hayatını kaybettiğini, 200 kişinin gözaltına alındığını ve 130'u güvenlik görevlisi olmak üzere 250 kişinin yaralandığını açıkladı.[6]
Ertesi gün kenttin birçok noktasında polis ekipleri yığınaklar yaptı, birçok cadde ve sokak ablukaya alındı. Çatışmalar yeniden başladı, çok sayıda kişi karakollara ve polis merkezlerine saldırı düzenledi. 23 yaşındaki Tarık Atakaya isimli yurttaş, Bağlar Sağlık Ocağı'ndaki gösterilerde açılan ateş sonucu öldü, Onur Kaya isimli yurttaş ise ensesinden aldığı kurşunla ağır yaralanarak Dicle Üniversitesi Hastanesi'ne kaldırıldı. Sakarya Caddesi üzerinde evinin damından gösterileri izleyen 9 yaşındaki Abdullah Duran isimli çocuk, kurşun isabet etmesi sonucu öldü. Olaylar esnasında yaralanarak Dicle Üniversitesi Hastanesi'ne kaldırılan Mehmet Işıkçı isimli yurttaş hastanede öldü. 29 Mart 2006 tarihinde olaylar sonucu ölen kişi sayısı 3, yaralı sayısı ise 106 olarak kayıtlara geçti.
Olayların üçüncü günü olan 30 Mart 2006 tarihinde Diyarbakır'da yaşanan çatışmalarda ölen Abdullah Duran, Tarık Atakaya ve Mehmet Işıkçı'nın cenaze töreni için Şefik Efendi Camisi önünde binlerce kişi toplanmaya başladı. PKK'yı temsil eden bayrak ve flamaların örtüldüğü tabutlarla birlikte birçok kişi tören için yürüyüşe geçti. Bağlar 10 Nisan Polis Karakolu önünde konumlanan yüzlerce polis ve özel harekât timi, mezarlığa yaklaşıldığı sırada gruba müdahalede bulundu. Bu sırada kaldırım üzerinde olayları izleyen 8 yaşındaki Enes Ata sırtından aldığı kurşunun kalbine saplanması sonucu öldü.[14] Aynı gün çıkan olaylarca gazeteci İlyas Aktaş başından vurularak öldü.[6] Yürüyüşe müdahale ile başlayan olaylar cenazede görev alan yetkililerin girişimleriyle yatıştırıldı. Cenazeye katılan kitle ilerleyerek Yeniköy Mezarlığı'na ulaştı. İnsan Hakları Derneği'nin raporuna göre; Bağlar, Balıkçılarbaşı, Huzurevleri bölgelerinde kepenkler kapalı iken, çocukların öldürüldüğünün duyulması ve çıkan olayların büyümesi üzerine kepenk kapatma tüm kente yayıldı ve olaylar tekrar diğer semtlere sıçradı.[6][11]
Cenazelerin defnedilmesinin ardından aralarında Demokratik Toplum Partisi Eş Başkanı Ahmet Türk, belediye başkanları ve çeşitli yerel kitle örgütü temsilcilerinin de bulunduğu çok sayıda kişi taziye evine doğru yürüyüşe geçti. Yürüyüş kortejinin 10 Nisan Polis Karakolu'nun bulunduğu caddeye ulaşmasıyla polis yine silah ve gaz bombalarıyla kitleye müdahale etti. Medine Bulvarı, Emek Caddesi, Hatboyu Caddesi, Sakarya Caddesi, Cezaevi mevkisi, Urfakapı, Sunay Caddesi, Mardinkapı, Koşuyolu Parkı civarlarında şiddetli çatışmalar başladı. Emek Caddesi üzerindeki çatışmalarda Emniyet Müdürlüğü binası kitlenin taş yağmuruna maruz kalırken, çatışmaların yoğun yaşandığı bölgelerde grupların üzerine helikopterden gaz bombaları atıldı. Bu müdahale sırasında İsmail Erkek isimli yurttaş ölürken ağır yaralanan Mustafa Eryılmaz da kaldırıldığı hastanede öldü. Ölen bu iki kişiye ait otopsi raporlarında kurşunların göğüs ve başa isabet ettiği rapor edilmiştir.[15]
31 Mart günü şehrin birçok noktasına polis, asker ve özel harekat timleri konumlandırıldı, birçok yerde askerî birlikler yürüyüş yaptı. Polis Okulu, Emek Caddesi, Bağlar'ın çeşitli mahalleleri başta olmak üzere birçok noktaya polis ve askerler tarafından barikatlar kuruldu. Kentin üzerinde F-16 uçakları ve askeri helikopter uçuş yaptı. Olaylar esnasında veya yaralı halde kaldırıldıkları hastanelerde ölen Enes Ata, İsmail Erkek, Halit Söğüt, Mehmet Akbulut ve Emrah Fidan'ın cenazeleri ""Cenaze töreni yasağı"" nedeniyle sabaha karşı 05.00 sularında köylerinde sessizce toprağa verdi.[6] Olaylarda gözaltına alınanlardan 47'si tutuklandı.
Diyarbakır'da başlayan olayların ardından Batman'da da protesto gösterileri yaşandı. 14 HPG'liden Batman'a gelen cenazenin defin törenine katılan çok sayıda kişi yürüyüşe geçti. Kentin birçok noktasına askerî birlikler yerleştirildi. Bankalar Caddesi'nde bulunan çok sayıda banka şubesinin camları kırılırken, 4 katlı bir banka binası ateşe verildi. Olaylarda 20 kişi yaralanırken, 41 kişi gözaltına alındı. Batman'daki gösteriler sırasında 3 yaşındaki Fatih Tekin boğaza kurşun isabet etmesi sonucu öldü.[11]
Diğer bir cenaze ise ise Siirt'in Gökçebağ beldesinde toprağa verildi, tören esnasında 16 yaşındaki Muhlis Ete açılan ateşle vurularak yaralandı. Bunun üzerine protesto gösterileri başladı, bir sonraki gün işyerleri kepenkleri açılmadı.
Şırnak, Cizre, Urfa, Mardin ve ilçelerinde de kitlesel protestolar gerçekleşti. İstanbul'da Ümraniye'ye bağlı 1 Mayıs Mahallesi'nde, protestolara destek için 29 Mart'ta düzenlenen eylemde Vahdettin Toprak biber gazı nedeniyle kalp krizi geçirerek öldü. 30 Mart 2006 günü Antalya'da Aynur Yaşlı olayları protesto etmek için kendisini yaktı. Yaşlı 8 Nisan günü tedavi gördüğü hastanede öldü.[6]
Olayların başlamasıyla birlikte, Diyarbakırspor ile Fenerbahçe arasında Diyarbakır'da oynanması planlanan Süper Lig maçı güvenlik gerekçesiyle Malatya'ya alındı ve 1-2 Nisan 2006 tarihlerinde ülke genelinde yapılacak Açıköğretim Sınavı da ertelendi.
Diyarbakır'da yaşanılanların ardından dönemin İçişleri Bakanı Abdulkadir Aksu ile Diyarbakır milletvekili ve Tarım Bakanı Mehdi Eker kentte gelerek incelemelerde bulundu. Eker ""Güvenlik güçlerimiz, huzur ve asayişin sağlanması için her türlü tedbiri almıştır, almaya devam edecektir"" değerlendirmesinde bulundu.
Mazlum-Der'in raporuna göre; olaylara 2500-3000 arasında kişi katıldı. Rapora göre toplam 4 gün süren olaylarda 13 kişi öldü, 161'i sivil, 199'u polis olmak üzere toplam 360 kişi yaralandı ve 543 kişi gözaltına alındı, bunlardan 365'i tutuklandı.[2] The Guardian yaralanan kişi sayısının yaklaşık 500 olduğunu duyurdu.[10]
Yakınları ölen aileler, olaylarda yetkilerini kötüye kullandıkları suçlamasıyla devlet yetkililerine karşı çeşitli davalar açtı. Ancak yerel mahkemelerde bir sonuç alınmaması üzerine Avrupa İnsan Hakları Mahkemesi'ne bireysel başvuru gerçekleştirildi. Abdullah Duran ve Tarık Ataykaya davalarında AİHM yaşam hakkı ihlaline karar verdi ve dönemin Türkiye hükûmetini mahkûm etti.[6]
Diyarbakır'da polisin attığı gaz fişeğinin isabet etmesi sonucu iki çocuğun hayatını kaybetmesine ilişkin 3 polis ""olası kasıt sonucu ölüme neden olmak"" suçundan yargılandı.[16]
"
"Susa katliamı veya Yolaç köyü katliamı, PKK'lıların 26 Haziran 1992'de Silvan'ın Yolaç (Susa) köyünündeki bir camide namaz kılan 10 kişiyi kurşuna dizerek öldürdüğü katliamdır.[1]
Saat 22.30 sıralarında Silvan'ın Yolaç köyü kalabalık bir PKK'lı grubu tarafından basıldı. PKK'lılar köyün çevresini kontrol altına aldıktan sonra Yolaç Köyü Camii'ne doğru yöneldi. Camide bulunan kişileri dışarıya çıkaran PKK militanları başta imam olmak üzere bir grubu ayırıp yere yatırdılar ve kurşuna dizdiler.[2]
Bir görgü tanığına göre öldürülenler her gece camiye gelip namaz kılıyorlardı. Olay gecesi camidekilerden biri su içmek için dışarı çıkınca caminin etrafının sarılmış olduğunu gördü. Camiyi saran kişiler asker olduklarını ve Bismil'den geldiklerini söylediler. Bunun üzerine camidekiler çalışmalarına devam etti. Fakat daha sonra PKK mensupları içeri girerek camidekileri dışarıya çıkarıp öldürdüler. Caminin imamı Haluk Fidancı dahil 10 kişi olay yerinde ölürken yaralanan 4 kişi de Diyarbakır Tıp Fakültesi ve Silvan Devlet Hastanesi'nde tedavi altına alındı.[2]
"
"[3][4]
1509 Konstantiniyye depremi veya 1509 Büyük İstanbul depremi, 10 Eylül 1509[a] tarihinde merkez üssü Marmara Denizi'nin kuzeydoğusu olan, 7.2 Ms (± 0.8) büyüklüğünde meydana gelen deprem. Tarihsel kayıtlara göre deprem sonucunda Osmanlı İmparatorluğu'nun başkenti Konstantiniyye'de 4 bin ila 13 bin arasında kişi hayatını kaybetti, 10 binden fazla kişi yaralandı, yaklaşık 1070 hane yıkıldı ve binlerce yapı ağır hasar aldı. Ayrıca depremin ardından oluşan ve yüksekliği bazı yerlerde 6 metreye varan tsunami dalgaları şehrin surlarını aşarak güzergahı üzerindeki semtlere ağır hasar verdi. En büyük yıkımın İstanbul'da olduğu depremin etkisi Bolu'dan Edirne'ye kadar hissedildi. Oluşturduğu ağır hasar sebebiyle halk arasında ""Küçük Kıyamet"" (Kıyamet-i Suğra) olarak adlandırılan deprem, son 500 yıl içinde Marmara bölgesinde gerçekleşmiş olan en büyük ve en yıkıcı depremlerden birisi olarak kayıtlara geçti.
Anadolu'nun kuzeybatısındaki Marmara Denizi bölgesinin aktif tektoniği, sismik yüzey faylanmaları ile birçok büyük deprem üreten sağ yanal atılımlı Kuzey Anadolu Fay Zonu (KAF) tarafından domine edilir.[8] KAF'taki sağ yanal faylanma İzmit'in batısına kadar devam eder, ancak Marmara Denizi'nde birkaç paralel alt kol üzerine dağılır. Marmara Denizi'ndeki sismik yansıma araştırmaları, büyük normal bileşenlere sahip birçok fay ortaya çıkarmakta ve kenarlarında normal faylanma mekanizmalı depremler görülmektedir.
Dünyanın ve günümüzde Türkiye'nin en aktif fay hatlarından birisi olarak kabul edilen Kuzey Anadolu Fay Hattı, batıda Ege Denizi'nden başlayıp doğuda İran-Türkiye sınırına kadar 1500 km uzunlukta sağ-yanal atımlı olarak uzanmaktadır. KAF tarihte ve günümüzde birçok can kaybı ve maddi kayıp ile sonuçlanan yıkıcı depremler üretmiştir. Marmara Denizi bölgesinin son 2000 yıldaki uzun vadeli sismisitesinin yakın zamanda yeniden değerlendirilmesi ile, büyüklükleri 6.8 ila 7.4 arasında değişen 15 büyük deprem tespit edildi.[8] 1509 depreminden önceki en büyük deprem İstanbul'un Fethi'nden 36 yıl sonra 14 Ocak 1489 (894 yılı Safer ayının on üçüncü günü) meydana geldi.[9] Osmanlı kaynaklarında ""...bir azim zelzele vaki olup nice minareler ve binalar yıkılıp harap oldu..."" ifadelerinin geçtiği depremin şiddeti VIII olarak tahmin edilmiştir.[9][10]
Deprem, 10 Eylül 1509[not] tarihinde Osmanlı İmparatorluğu sınırları içindeki Marmara Denizi'nin kuzeydoğusunda, başkent Konstantinopolis’e 29 km uzaklıktaki Adalar'ın güneyinde meydana geldi. Bazı kaynaklarda yerel saatte 22:00, diğer kaynaklarda ise gece 04:00 civarında meydana geldiği bildirilen depremin yüzey dalgası büyüklüğü daha önceki araştırmalara göre farklı olmakla birlikte, 7.2 Ms ile 8.0 Ms arasında tahmin edildi.[1][4] 50 saniye süren depremin merkez üssünün günümüz ölçümleri ile Adalar segmenti üzerinde bulunduğu belirlendi. Kuzey Anadolu Fay Hattı'nın Çınarcık Havzasından Marmara Denizi'nin doğusundaki İzmit Körfezi'ne kadar 70 km (43 mil) ila 100 km (62 mil) arasında bir fayın kırıldığı düşünülmektedir.[11] Mercalli şiddet ölçeği'ne göre depremin şiddeti X (yoğun) veya XI (aşırı) olarak belirlendi.[3] Çınarcık Havzasında deprem tarihine denk gelen bir türbidit yatağı tespit edilmiştir.[11]
Depremin ardından bazı noktalarda boyu 6 metreye kadar ulaşan tsunami meydana geldi.[6] Şehrin surları ve Ceneviz Surlarını aşan dalgalar yerleşim yerlerinin içine kadar girerken, İstanbul Surları zarar gördü. Özellikle Galata bölgesinde çok sayıda ev sular altında kalarak denize karıştı. Marmara Denizinde gözlemlenen tsunaminin sadece deprem ile ilgili değil, depremin tetiklediği deniz tabanı heyelanlarından da kaynaklandığı deprem bilimciler tarafından öngörüldü.[3] Depremin zemine etkisi ile ilgili tek bilgi, Konstantinopolis ve Pera'da bazı yerlerde deprem sonucu yerin yarıldığı ve muhtemelen Haliç kıyılarında derin çatlakların olduğu bilgisi Tevârîh-i Âl-i Osman tarafından rapor edildi.[8] Artçı depremler ise kırk gün boyunca devam etti.[12] Yarım saatlik aralıklarla meydana gelen ve doğası gereği şiddetli ve uzun süren büyük şoklar, sakinleri açık parklara ve meydanlara sığınmaya zorladı.
Depremin, İmparatorluğun Rumeli Eyaleti'ne bağlı Edirne, Çorlu, Gelibolu ve II. Bayezid'in doğum yeri olan ve günümüzde Yunanistan sınırları içinde kalan Dimetoka'da dahi hasara yol açtığına dair raporlar bildirildi.[4] Aynı dönemde Kahire'de bulunan tarihçi Muhammed İbn İyas (1448-1522), vaka-i namesinde 1509 depreminin Memlûk Devletindeki etkisine dair bir kayıt bırakmıştır.[4]
Toplam nüfusunun 160-200 bin kişi olduğu tahmin edilen İstanbul ve Galata'da bazı kayıtlara göre en az 4000, farklı kaynaklara göre ise 13.000'den fazla insan öldü, 10 binden fazla kişi ise yaralandı.[1][7] Nüfus oranlaması ile şehir halkının yaklaşık %10'u deprem sonucunda öldü ya da yaralandı.[14]
Depremin ardından başkent Konstantinopolis'te zarar görmeyen tek bir ev kalmadı. Surlar, hamamlar, kuleler, medreseler, sütunlar, dükkân ve evler yıkılırken, pek çok yapı ve tarihi eser ağır hasar gördü. Şehirdeki 80.000 binadan 1070'i tamamen yıkıldı. 109 cami yerle bir oldu ve ayakta kalanların çoğunun ise minareleri hasar gördü. Eğrikapı'dan Yedikule'ye kadar Konstantinopolis Surlarında bulunan burçlardan 49'u yıkıldı veya tahrip oldu. Ayrıca surların son büyük kalıntısı olan ve 1900 yıl boyunca ayakta kalan İsa Kapısı yıkıldı. Şehrin o dönemde en büyük iki camisinden biri olan Fatih Camii ile henüz inşası yeni tamamlanan Bayezid Camii ağır hasar aldı. Fatih Camii'ndeki dört büyük fil ayağı sütununda yarıklar oluşurken, caminin hem sağ hem sol tarafındaki demir kirişler büküldü ve ana kubbenin yarısı parçalanarak çöktü.[4][8] Beyazid Camii'nin imaret ve ana kubbesi parçalanırken külliyenin içindeki diğer kubbeler ve kemerler kısmen yıkıldı, kiler ve minaresi ise çöktü. Ayasofya'nın İstanbul'un Fethinden sonra yapılan minaresi yıkıldı.[8] Caminin içindeki Bizans mozaiklerini örtmek için kullanılan sıva dökülerek Hristiyan tasvirlerini oluşturan İsa ve havarileri ile Meryem freskleri ortaya çıktı.[8]
Avrupa yakasındaki Rumeli Hisarı, Anadolu yakasındaki Anadolu Hisarı, Yoros Kalesi ve Kız Kulesi depremin ardından hasar aldı. Aziz John Theologos Kilisesi de dahil birçok kilise yerle bir oldu. İstanbul'un doğusunda o dönem küçük ve az yerleşim bulunan Burgazada ve Heybeliada'da, Kurtarıcı İsa ve Aya Prodromou Rum Ortodoks Kiliselerinin kubbeleri çöktü.[8] Fatih Sultan Mehmed'in Eski Saray'ın içine dahil ettiği Theodosius Sütunu ağır hasar aldı. Şehzadebaşı yakınlarında bulunan ve şehre su sağlayan Bozdoğan Kemeri de etkilendi. Kemerin Şehzade Camii yakınındaki kısmı zarar gördü. Hadım Ali Paşa Camii'nde hasar tespit edilirken, Hipodrom'daki altı sütun ve Dikilitaş devrildi.[4] Başkentin yaklaşık 30 km batısındaki Küçükçekmece'deki iki ahşap köprü de hasar gördü ve onarılmak zorunda kalındı.[8] Topkapı Sarayı'nda Sultan II. Bayezid'in yatak odası çökerken, padişah birkaç saat önce namaz kılmaya kalkmak için odadan ayrıldığından zarar görmedi.[13]
Sultan II. Bayezid on gün boyunca saray bahçesi olan Gülhane Parkı'nda kurulan çadırda kaldıktan sonra 23 Ekim 1509'da İstanbul'dan eski başkent Edirne'ye gitti.[1][8] Burada Dîvân-ı Hümâyunu toplayarak depremden sonra afetin etkilerinin azaltılmasına yönelik kararlar aldı. Sultan, deprem sonrası yeniden inşa ile bakım ve onarım işleri için Anadolu'dan 37 bin, Rumeli'den 29 bin işçi ve 3000 usta görevlendirdi. Ayrıca her yirmi evden bir kişi işçi olarak alındı ve hane başına 22 akçe geçici vergi toplandı. Tüm çalışmalar Mimar Hayreddin'in nezaretinde gerçekleştirildi. Deprem sonrası padişah tarafından çıkarılan ferman ile dolgu zeminler üzerine yapı yasağı getirildi ve başkentte inşa edilecek tüm yapıların ahşap-karkas malzemeden olması emredildi.[3] II. Bayezid'in çıkardığı bu ferman aynı zamanda Türkiye’de yapı tipi ve kullanılacak yapı malzemelerine dair kurallar getiren ilk yasal düzenleme olarak kabul edilmektedir.[3] 23 Mart 1510'da başlayan yeniden inşa ve onarım çalışmaları iki ay gibi kısa bir sürede bitirilerek 1 Haziran 1510'da tamamlandı.[15] Evler, camiler, şehrin surları, köprüler, Rumeli ve Anadolu Hisarlarının tahrip olan yerleri, Kız Kulesi, medreseler, hanlar, çeşmeler yeniden inşa edildi ve tadilattan geçirildi.[3]
Bitmek bilmeyen artçı sarsıntılar ve depremin yarattığı tahribat ve kayıp nedeniyle Osmanlı tarihçileri ile halk, başa gelen felaketi Kıyamet-i Suğra yani ""Küçük Kıyamet"" olarak nitelendirdiler.[3] Bu tabir, Kıyamet'in geldiğini korkunç bir deprem ile haber veren Kur'an'ın 99. suresi olan Zelzele Suresi'ne atıfta bulunarak, depremleri kıyametle ilişkilendiren bir İslami eskatoloji geleneğinden gelmektedir.[16]
Rivayete göre, Sina Dağı eteklerinde bulunan Azize Katerina Manastırı'ndan Rum bir keşiş, padişahın sarayında hazır bulunduğu sırada bir deprem olacağı kehanetinde bulundu. İstanbul'un Fethi'nden sonra şehrin artık bir Bizans kenti olmamasına içerleyen Avrupa'daki yorumlarda deprem, ""Hristiyan dünyasına karşı silaha sarılan Türkler için Tanrı'nın layık gördüğü bir ceza"" olarak görüldü.[3][17] Depremin olduğu dönemde hayatta olan Fransız astrolog ve kahin Nostradamus'un kehanetlerinin yer aldığı kitabının II.52 numaralı dörtlüğünde 1509 depremine atıf yapmış olabileceği ileri sürüldü.[18] Solakzade Mehmed Çelebi, 17. yüzyılda kaleme aldığı bir kitabın 1509 depremi ile ilgili olan kısmında, Sultan II. Bayezid'in vezirlerine ve ordu komutanlarına ""depremin, başarısızlıklarının bir cezası olduğunu"" söylediğini yazdı.[19]
"
"10 Mayıs 1556 Marmara Denizi depremi orta Marmara Denizi'nin kuzey sahilleri, İstanbul ve Bursa'da hissedilmişti[1][2]
Deprem, Marmara Denizi'nin doğu kısmında, Orta Sırt Kuzey Fayı'nda meydana gelmiş ve Richter ölçeğine göre 7.4 büyüklüğünde olduğu hesaplanmıştır. Aynı fay üzerinde 200-300 yıl aralıklarla depremler meydana gelmiş, fayın o noktasında meydana gelen bu deprem dizisinin bir evvelkisi 1346 depremine, bir sonraki ise 1766 Büyük İstanbul Depremi'ne neden olmuştur.[2]
Deprem, güneşin batmasından sonra çok şiddetli bir rüzgarla birlikte gerçekleşmiş,[3] İstanbul'daki zararlar arasında Fatih Camii, Ayasofya Camii ve surlarda hasar olduğu kaydedilmiştir. Tarihî kayıtlarda anlatılan hasar miktarı bu depremin şiddetinin Mercalli şiddet ölçeği'nde VIII'e karşılık geldiğini göstermektedir. Buna karşın 10 Ekim 1509'da depremi X gücündeydi. 1556 depremi, 989 ve 1509 depremleri kadar çok İstanbul'a zarar vermemiştir.[2]
10 Mayıs 1556 tarihinde Marmara Denizi'nde meydana gelen deprem, tarihteki en büyük İstanbul depremlerinden biridir. Yaklaşık olarak 8 şiddetinde olduğu tahmin edilen deprem, İstanbul'da ve çevresinde büyük yıkımlara ve kayıplara neden olmuştur. Depremin merkez üssü, bugünkü İstanbul Boğazı'nın güney girişi yakınlarındaki Adalar açıklarındaydı. Deprem sonrasında, Büyükçekmece, Silivri, Çorlu ve Tekirdağ gibi birçok yerleşim yerinde büyük hasarlar meydana gelmiştir. Yaklaşık olarak 10.000 kişinin hayatını kaybettiği bu deprem, tarihteki en yıkıcı doğal afetlerden biridir.
"
"2009 Marmara sel dizisi, 9 Eylül 2009 tarihinde Türkiye'nin Marmara Bölgesinde meydana gelen bir sel dizisidir.[1] Daha çok İstanbul ve Tekirdağ'ı etkilemiş, en az 31 kişinin ölümü ve 9 kişinin kaybolmasıyla sonuçlanmış, en az 70 milyon dolarlık bir zarar vermiştir.[2][3]
8 Eylül gününü 9 Eylül'e bağlayan gece, İç Anadolu'da bulunan bir yukarı seviye alçağının (ULL) Karadeniz'den Marmara bölgesine yoğun nem adveksiyonu yapması sonucunda bölgedeki çok düşük yoğunlaşma depresyonu havayı doyma noktasına yaklaştırmıştı.[3][4] Bunun yanı sıra atmosferin üst seviyelerindeki soğuk havanın, sıcak deniz yüzeyinin etkileşimi sonucu meydana gelen yoğun konvektif fırtınalar 9 Eylül 2009 sabahın erken saatlerinde doruk noktasına ulaştı ve selin meydana gelmesine yol açtı.
Selin sonucunda, Ayamama Deresi'nin İkitelli kısmında en az 10, Halkalı kısmında en az 11 ve buna ek olarak Çatalca ve Silivri'de üç kişi olmak üzere[5] İstanbul'da toplam 24 ve Tekirdağ'da 7 kişi, toplamda ise 31 kişi hayatını kaybetmiştir.[3][4][6][7] İstanbul valisi Muammer Güler'e göre selde 20 kişi yaralanmıştır.[8] Resmî makamlar felaketin sorumlusu olarak plansız yapılaşan halkı gösterdi.[6][8]
Bazı yerlerde su metrelerce yükseldi. Su, Atatürk Havalimanı'na giden yolları kesti. Yüzlerce araba ve onlarca TIR Marmara Denizi'ne sürüklendi.[7] Selde kaybolan bir kişinin cesedi denizin karşı kıyısında bulundu. Selden sonra, özellikle İkitelli'de yağmalama yaşanmıştır.[9][10]
12 Eylül 2009'da Selimpaşa'yı ziyaret eden Kadir Topbaş, halktan tepki görmüştür.[11] 1999 Gölcük depreminden bu yana İstanbul'un yaşadığı en büyük afet olarak nitelendirilen olay,[12] 18 ve 27 Temmuz 2017 tarihli iki büyük İstanbul yağmur felaketiyle anımsanmıştır.[13]
Dönemin başbakanı Recep Tayyip Erdoğan: ""Derenin intikamı ağır olur"" derken Çevre ve Şehircilik Bakanı Veysel Eroğlu, afeti tufan olarak yorumlamış ve alınacak bir önlemin olmadığını söylemiştir. İstanbul Büyükşehir Belediye başkanı Kadir Topbaş, muhalefetin durumdan siyaset yapmamasını istemiş ve afetin sorumluluğunu insanın doğaya verdiği zarar olarak görmüştür. Cumhuriyet Halk Partisi genel başkanı Deniz Baykal ise üç isme tepki göstermiş ve olayın sorumlusunun hem yerel hem de merkezi idare olduğunu belirtmiştir.[14]
"
"2017 İstanbul yağmur ve dolu felaketi, İstanbul'da 18 Temmuz 2017 ve 27 Temmuz 2017 tarihlerinde gerçekleşen aşırı yağmur ve dolu yağışının neden olduğu doğal afettir.
Metrekareye düşen 91 kilogram yağışla 18 Temmuz 2017'de yağan yağmur, 20 Temmuz 1951'deki 165,8 ve 6 Temmuz 1987'deki 100,5 kilogram yağışın ardından en büyük yağmur olma özelliğine sahip oldu. Silivri, Üsküdar, Beykoz, Sarıyer ve Fatih, en çok yağış alan ilçeler oldu.[1] Şiddetli yağış, metro istasyonlarını dahi su basmasına neden oldu.[2] Otoyollarda oluşan sellerden dolayı, araçlarında mahsur kalan kişiler gözlemlenirken metro ve metrobüs seferleri de aksamıştır. Bağcılar-Kabataş tramvay seferleri ise yapılamamıştır.[3] Aynı zamanda Avrasya Tüneli çift taraflı trafiğe kapatılmıştır. Başbakan Binali Yıldırım olanlar hakkında ""Bu bir afet"" yorumunda bulunmuştur. Sabah saatlerinde başlayan yağış için Türkiye Cumhuriyeti İstanbul Valiliği saat 10.03'te, ""Özel araçlarınızla dışarı çıkmayın"" uyarısında bulunmuştur.[4] Bir meteoroloji uzmanının ""1,60'dan kısa olanlar mümkünse dışarı çıkmasın"" açıklaması[5] ise kamuoyunda tepkiyle karşılanmıştır.[6] Afet, 2009 Marmara sel dizisini anımsatmıştır.[7]
Dokuz gün önce gerçekleşen yağışın aksine, öğlen havanın aniden kapanmasıyla başlayan yağış, metrekareye 30-40 kilogram yağış bırakmıştır. İlk yağıştaki gibi ulaşımın durmasına neden olan yağmura dolu da eklenmiştir.[8] Bunun sonucunda, Haydarpaşa'da bir vinç devrilmiş ve bunun sonucunda yangın çıkmış Kanarya.'da bir caminin minaresi ve Kurtuluş'ta mezarlık duvarı yıkılmış, Eyüp'e ise yıldırım düşmüştür. Uçaklar da yağıştan etkilenmiştir.[9] Cumhuriyet Halk Partisi İstanbul milletvekili Gülay Yedekci, afetle ilgili ""İstanbul İstanbul olalı böyle bir zulüm görmedi"" demiştir.[10] Pek çok kimse yaşananları ""kıyamet"" olarak yorumlamıştır.[11] Yaşanan afetin faturası yaklaşık 1 milyar Türk lirası olarak tahmin edilmektedir.[12]
"
"2019 İstanbul depremi, 26 Eylül 2019 tarihinde merkez üssü İstanbul'un Silivri ilçesi açıkları olan, 5,8 büyüklüğünde meydana gelen deprem. Depremde bir kişi kalp krizi sebebiyle öldü, çoğu panik sebebiyle 43 kişi yaralandı.[8] Deprem İstanbul'un yanı sıra Tekirdağ, Kırklareli, Kocaeli, Yalova ve Sakarya'dan da hissedildi.[5]
Kuzey Anadolu fay sistemi, güneyden yılda 25mm'ye kadar sıkıştırma yapan Arap levhası ve kuzeyde neredeyse sabit Avrasya levhası arasındaki, batıya doğru hareket eden Anadolu levhasının kuzey kısmında yer arasında kalan doğrultu atımlı, çok aktif bir fay sistemidir. Yaklaşık 1500 km uzunluğundaki Kuzey Anadolu fay sistemi, İstanbul şehrinin yaklaşık 20 kilometre güneyinden geçmektedir. Hat boyunca belirli periyotlarda güçlü depremler gerçekleşmektedir.
Hat boyunca gerçekleşen son büyük depremler 1999'da İzmit (7.4 Mw) ve Düzce'de (7.2 Mw) gerçekleşmiştir. Çok sayıda sismolog, 2030'a dek Kuzey Anadolu Fayı'nın İstanbul'un güneyinde, Marmara Denizi altında kalan kısmında 7 ve üstü büyüklükte bir deprem gerçekleşmesi olasılığının çok yüksek olduğunu belirtmektedir.[10][11][12][13]
Ana depremden iki gün önce, 24 Eylül'de İstanbul'un güney batısında 4.6 büyüklüğünde sarsıntı oldu.[14] Depremden iki saat önce, öğlen saat 12:00'de Silivri'de 2.9 büyüklüğünde bir deprem gerçekleşti.
Deprem Türkiye saatiyle 13:59'da, Marmara Denizi'nin Silivri açıklarında 6,99 km[3] derinlikte, Kuzey Anadolu fay sisteminin Kumburgaz bölümünün batı ucunda yanal bileşenli bir hareket ile gerçekleşti.[15] Büyüklüğü farklı kaynaklarda 5.7 Mw[1] ve 5.8 ML[2] olarak ölçüldü. Depremin ardından 300'den fazla artçı sarsıntı gerçekleşti.[16][17]
Depremin ardından okullar ve hastaneler boşaltıldı. İstanbul Valisi Ali Yerlikaya okullarını gün boyu kapatıldığını bildirdi. AFAD hasar görmüş binalara dönülmemesini önerdi. Depremden 25 dakika sonra 4.1 büyüklüğünde artçı sarsıntı oldu.[14]
Cumhurbaşkanı Recep Tayyip Erdoğan'ın yaptığı ilk açıklamaya göre depremde 8 kişi yaralandı.[18][19] Daha sonraki açıklamalara göre kalp hastası olduğu ifade edilen Meral Okur deprem esnasında kalp krizi sebebiyle hayatını kaybetti, toplam 43 kişi ise panik sebebiyle yaralandı.[8]
Depremin ardından en büyüğü 4.1 olan 188 artçı deprem gerçekleşti.[9] AFAD ihbar hattına 473 binanın hasarlı olduğu ihbarı geldi.[9] Depremde Avcılar'da Hacı Ahmet Tükenmez Camisi'nin bir minaresi yıkıldı.[5] Fatih'te bulunan İstanbul Üniversitesi Diş Hekimliği Fakültesi depremde ağır hasar aldı, ertesi gün tahliye edildi. Balat'ta koruma altındaki üç bina hasar gördü, aynı gün içerisinde belediye ekipleri tarafından kontrollü olarak yıkıldı.[5] Sabiha Gökçen Havalimanı'na inişler pistin hasar alıp almadığının kontrolü için geçici olarak durduruldu, pist güvenliği kontrol edildikten sonra havalimanı yeniden iniş ve kalkışlara açıldı.[5] AFAD'ın belirlemelerine göre Biruni Üniversitesi karşısındaki surlarda yıkıntı, bazı ilçelerdeki binalarda çatlaklar, Sultangazi ve Eyüp'te iki binada hasar tespit edildi. Ayrıca, Valilik depremden etkilenen sekiz okulun yıkılacağını açıklamıştır.[20]
Deprem sonrasında Türk Telekom, Turkcell ve Vodafone şebekelerinde cep telefonu ses iletişiminde yoğunluk nedeniyle bir süre kesinti yaşandı.[21][22] Bilgi Teknolojileri ve İletişim Kurumu, anılan şirketlere 21 Şubat 2020 tarihinde toplam 15 milyon 64 bin 874 TL idari para cezası verdi.[23]
İmara açılan deprem toplanma alanları depremin ardından yeniden gündeme geldi.[24]
"
"447 Konstantinopolis depremi, 447'de Konstantinopolis ve çevresindeki bölgeyi etkileyen büyük bir depremdir. Yakın zamanda tamamlanıp Konstantinopolis Surları'na eklenen Theodosius Surları'nda ciddi hasara neden oldu, 57 kuleyi ve geniş sur duvarlarını yok etti. Bu yıllarda Tanrının Kırbacı Attila, Roma ve Konstantinopolis'u tehdit ettiği için surların önemli bir kısmının yıkılması, kentte paniğe yol açtı; şehir sakinleri, bu tehdidi önleyebilmek için gece gündüz çalışarak surları birkaç ayda tamir etti.[4]
Tarihsel kayıtlar, bu depremle doğrudan ilişkili kayıplardan söz etmese de, akabinde açlık ve ""zararlı bir koku"" nedeniyle binlerce insanın öldüğü bildirirler.[1]
26 Ocak, 6 Kasım, 8 Kasım ve 8 Aralık'ın önerildiği bu depremin tarihinde bazı belirsizlikler vardır.[5]
"
"557 Konstantinopolis depremi, 14 Aralık gecesi gerçekleşmiştir. Agathias, İoannis Malalas ve Günah Çıkartıcı Theofanis'in eserlerinde anlatılan bu deprem, Bizans İmparatorluğu'nun başkenti Konstantinopolis'e ve depremlerle sık sık karşılaşılan bölgeye büyük zarar verdi.[2] Daha küçük depremler, sırasıyla, nisan ve ekim ayında olmak üzere, büyük olaydan önce gerçekleşmişti.[3] Aralık ayında ana deprem eşsiz bir gaddarlık ile şehri ""neredeyse tamamen yıktı"". Ertesi yıl kubbesinin çöküşüne etkisi olacak şekilde Ayasofya'ya zarar verirken, Konstantinopolis surlarına verdiği zarar Hun işgalcilerin sonraki dönemler kolaylıkla nüfuz edebilmelerine neden oldu.[3]
Konstantinopolis aktif bir sismik bölgenin parçasıdır. Depremler, I. Justinianus hükümdarlığı zamanında (527-565) nispeten daha sıktır. Kasım 533'teki bir deprem kalabalığın Konstantin Forumu'na sığınmasına neden olmuştu, ama gerçek bir kayıp yoktu. Diğer küçük depremler de 540-541, 545, 547, 551 ve 554-555'te bildirilmiştir.[3]
557 büyük depreminin iki öncüsü vardır. 16 Nisan 557'de, yılın ilk depremi kenti sarstı. Gerçek bir hasara yol açmadı. 19 Ekim 557'de, ikinci deprem, benzer bir hasarsızlık ile vurdu.[3]
Aralık ayında üçüncü ve büyük deprem vurdu. Agathias'a göre, Konstantinopolis deprem tarafından ""neredeyse tamamen yerle bir oldu"". Bunu, büyüklük ve süre bakımından benzersiz olarak tanımlar. Brumalia'nın (İsimler Festivali) kutlamaları sırasında, Kış gündönümünden ve Oğlak burcunun işaretine Güneş'in girişinden kısa bir süre önce gerçekleştiğini kaydeder. Ayrıca şehrin, depremden önce şiddetli bir kıştan etkilendiğini anlatır.[4]
Sarsıntılar, Konstantinopolis sakinlerinin çoğunun uyuduğu gece yarısına doğru başladı. Sarsıntılar vatandaşları uyandırdı ve binalar sallanıyordu, ""çığlıklar ve sesler duyuluyordu"". Ardışık sarsıntılar yere gök gürültüsü gibi sesler eşlik etti. Havanın ""bilinmeyen bir kaynaktan yükselen dumanlı bir sisin buharlı bir gaz ile azaldığı ve donuk bir parlaklıkla parıldadığı"" bildirildi.[4]
Panikleyen vatandaşlar evlerini boşaltmaya, sokaklarda ve geçitlerde toplanmaya başladı. Agathias, şehirde çok az ""tamamen engelsiz geniş açık alanların"" olduğuna dikkat çeker, bu da bölge sakinlerinin dışarıda bile yıkıntılardan korunamadığı anlamına geliyordu. Sulu kar dışarıda kalanları etkiledi ve herkes ""soğuktan çok acı çekti"". Çoğu şehrin kiliselerinde sığındı.[4]
Agathias, düzensizliğin hüküm sürdüğünü not eder. Hem sıradan hem de asil çok sayıda kadın sokaklardaydı. Erkekler ve kadınlar ""serbestçe karışmış"", kendi içinde olağan dışı bir olaydı. Yaralanmaktan kaçanlar rütbe ve ayrıcalığa çok az dikkati gösterdiler. Örneğin köleler, efendilerinin emirlerine hiç dikkate almadılar.[4]
Konstantinopolis limanına yakın Rhegium bölgesi, evlerin en büyük kaybına uğradı. Diğer birçok bina yıkıldı veya yapısal hasar gördü. Agathias, ""sıradan insanların çoğunun"" öldüğünü, ancak Küratör Anatolius'un toplumun üst katmanından tek kazazede oluşturduğuna dikkat çeker.[4]
Şafak vakti, deprem sona ermişti. Sevinen insanlar yakınlarını ve sevdiklerini aramaya başladılar; ""öpmek ve kucaklamak ve sevinçle ve sürprizle ağlamak"" için.[4]
Depremde Ayasofya'nın kubbesi zayıflamış ve 558 yılında tamamen çökmüştür. Konstantinopolis surları ciddi şekilde tahrip olmuştur. 559'un başlarında, saldırgan Hunlar, Duvarların hasarlı bölgelerinden geçmeyi başarmışlardır. Diğer çeşitli kiliseler ve binalar hasar gördü.[3]
I. Justinianus, kısa bir yas dönemini başlattı ve depremini takip eden kırk gün boyunca tacını takmadı. Deprem daha sonra yıllık yalvarışın liturjisinde anıldı. Agathias ayrıca nüfusun tutumu üzerinde kısa süreli bir etki yarattığını iddia eder: zenginler yardımseverliğe yöneldi, şüpheliler dua etmeye yöneldi ve kötülük görünür bir çabası içinde erdeme yönlendirildi. Agathias, kısa sürede herkesin eski tutumlarına döndüğünü bildirir.[3]
"
"2001 Gümüşsuyu saldırısı, 10 Eylül 2001'de Türkiye'nin İstanbul şehrinin Beyoğlu ilçesindeki Gümüşsuyu semtinde, kontrol noktasında bulunan polislerin arasına giren Devrimci Halk Kurtuluş Partisi-Cephesi mensubu Uğur Bülbül'ün üzerindeki patlayıcıları infilak ettirmesiyle gerçekleştirilen intihar saldırısı. Patlama sonucunda saldırganla birlikte iki polis ve yoldan geçmekte olan bir sivil öldü, 23 kişi ise yaralandı.
Yerel saatle 17.30 (UTC+02.00) civarında, Gümüşsuyu'ndan Taksim Meydanı'na çıkan İnönü Caddesi'ndeki Çin Lokantası ile Vakıf Leasing-Millî Eğitim Yayınları binaları arasında bulunan ve çevik kuvvet polislerinin bekleme noktası olarak kullanılan büroya giren Devrimci Halk Kurtuluş Partisi-Cephesi mensubu Uğur Bülbül, üzerindeki patlayıcıları infilak ettirdi.[1] Patlamada iki polis ölürken,[1] o sırada yoldan geçmekte olan ve ağır yaralanan Avustralyalı turist 13 Eylül günü öldü.[2] Saldırıdan 17'si polis 23 kişi ise yaralı olarak kurtuldu.[1]

"
"2001 Şişli İlçe Emniyet Müdürlüğü saldırısı, 3 Ocak 2001'de İstanbul'un Şişli ilçesindeki Şişli İlçe Emniyet Müdürlüğüne, kendisini iş insanı olarak tanıtarak giren Devrimci Halk Kurtuluş Partisi-Cephesi mensubu Gültekin Koç'un, İlçe Emniyet Müdürü Selçuk Tanrıverdi'nin odasına giderken dördüncü katta karşılaştığı Tanrıverdi'nin makam şoförünün kendisini durdurması üzerine paniğe kapılması ve üzerindeki patlayıcıları infilak ettirmesiyle gerçekleştirilen intihar saldırısı. Patlama sonucunda saldırganla birlikte bir sivil öldü, 7 kişi yaralandı.
Yerel saatle 13.50 (UTC+02.00) civarında, Şişli İlçe Emniyet Müdürlüğüne gelen saldırgan, üzerinde taşıdığı patlayıcılarla x-ray cihazından geçerek içeri girdi. Girişteki güvenlik görevlisine iş takibi için geldiğini belirterek, asansörle Şişli İlçe Emniyet Müdürü Selçuk Tanrıverdi'nin makamının ve evrak kaydının yapıldığı İdari Büro'nun yer aldığı dördüncü kata çıktı. Koridora yönelmeden önce çay ocağı ve bekleme yeri olarak kullanılan bölüme girdi. Burada karşılaştığı Tanrıverdi'nin koruması ve makam şoförü Naci Canan Tuncer'in nereye gittiğini sorması sonrasında paniğe kapılarak üzerindeki patlayıcıları infilak ettirerek intihar saldırısı gerçekleştirdi. Patlamada saldırganın yanı sıra Tuncer de hayatını kaybetti, 3'ü polis 4'ü sivil olmak üzere yedi kişi yaralandı. Saldırıyı, Devrimci Halk Kurtuluş Partisi-Cephesi mensubu Gültekin Koç'un gerçekleştirdiği tespit edildi.[1]
"
"9 Mart 2004'te, İstanbul'un Kartal ilçesindeki Hür ve Kabul Edilmiş Masonlar Büyük Locası binasına giren iki saldırganın güvenlik görevlisini yaralaması sonrasında üzerindeki patlayıcıları infilak ettirmesiyle bir intihar saldırısı gerçekleştirildi. El-Kaide'nin Türkiye yapılanması mensubu Engin Vural ile Nihat Doğruel'in gerçekleştirdiği tespit edilen saldırıdan Vural yaralı olarak kurtulurken, ölen kişi ve yaralananların tamamı sivildi.[1][2] İstanbul 9. Ağır Ceza Mahkemesi'nde görülen dava sonucunda 4 sanığa müebbet hapis cezası verildi.[3]

"
"
15 ve 20 Kasım 2003 tarihlerinde, Türkiye'nin İstanbul şehrindeki dört noktada, her bir günde ikişer patlayıcı yüklü kamyonetin infilak ettirilmesiyle dört intihar saldırısı gerçekleştirildi. 15 Kasım günü yerel saatle 9.30 (UTC+02.00) civarında Şişli'deki Bet İsrael Sinagogu, 9.34 civarında ise Beyoğlu'ndaki Neve Şalom Sinagogu'nun önünde birer kamyonet infilak etti. Patlamalar sonucunda saldırganlar dâhil 26 kişi öldü, 300'den fazla kişi yaralandı. Olaydan beş gün sonra, 20 Kasım günü, yine patlayıcı yüklü kamyonetlerle 10.55 civarında Beyoğlu'ndaki Birleşik Krallık'ın İstanbul Başkonsolosluğu binasına, 11.00 civarında ise Beşiktaş'taki HSBC Genel Merkezi binasına birer saldırı düzenlendi. İkinci saldırılarda 31 kişi ölürken 450'nin üzerinde kişi yaralandı. Toplamda ise 4 saldırgan dâhil 57 kişi öldü, 750'den fazla kişi saldırılardan yaralı olarak kurtuldu.
Başlatılan soruşturmalar sonucunda saldırıları el-Kaide'nin Türkiye yapılanmasının gerçekleştirdiği tespit edildi. Saldırılarla ilgili olarak Şubat 2004'te 69 sanıkla başlanan ve süreç boyunca yapılan eklemelerle 76 sanığa ulaşan dava Nisan 2007'de, 7'si müebbet olmak üzere 48 sanığın çeşitli kademelerde hapis cezalarına çarptırılmasıyla sonuçlandı. Yargıtay'ın davada alınan kararları bazı sanıklar yönünden bozması sebebiyle yeniden yapılan yargılama sonrasında ise 16 sanık hakkında çeşitli kademelerde hapis cezalarına hükmedildi. Saldırılarla ilişkisi olduğu tespit edilen iki ayrı davada ise bir sanık müebbet hapis cezasına çarptırıldı. Saldırıların öncesinde ya da sonrasında Irak'a kaçan örgütün Türkiye yapılanmasının bazı üst düzey yöneticileri ile mensuplarının bir kısmı burada ölürken bir kısmı ülkedeki güvenlik güçlerince tutuklandı veya Türkiye'ye iade edildi.
Saldırıyı gerçekleştiren ekibin başında, el-Kaide'nin Türkiye yapılanmasının lideri Habib Aktaş bulunurken Gürcan Baç ile Harun İlhan saldırıyı planlayan isimlerdi.[1] Aktaş ile Baki Yiğit, 11 Eylül saldırıları öncesinde Afganistan'a giderek burada el-Kaide ile temas kurmuş, 11 Eylül saldırıları sonrasında ise ülkeyi terk ederek Pakistan'a ulaşmıştı. Adnan Ersöz'ün ifadelerine göre Aktaş, İncirlik Hava Üssü ya da bir İsrail gemisine saldırı düzenlemeyi düşünüyordu. Aktaş ile olan görüşmesi sonrasında kendisinin bu fikirden vazgeçip Türkiye'ye döndüğünü ve sonrasında bağlantılarının koptuğunu belirten Ersöz, 2003 yılında Ebu Hafs adlı bir kişiyle görüştüğünü ve Aktaş'ın düşündüğü saldırılar için gereken para talebinin karşılandığını öğrendiğini ifade etti. Ebu Hafs'tan, CIA tarafından yakalanan üst düzey el-Kaide yöneticisi Halid Şeyh Muhammed'in bu para meselesinden haberi olduğunu, konuşursa Türkiye'dekilerin tehlike içinde bulunacaklarını öğrendiğini söyleyen Ersöz, bunun üzerine Türkiye'ye dönerek Aktaş'ı uyardığını söyledi. Bu görüşmeye göre Alaaddin adlı bir Suriyeli, Aktaş'a $150.000 vermişti.[2] Yakalanmasının ardından yapılan sorgulamasında Suriyeli Lui Sakka; Ebu Musab ez-Zerkavi ile görüşerek bu ödeneği temin ettiğini, bu paranın $110.000'a denk gelen kısmını euro olarak 2002 sonunda, kendisinin görevlendirdiği Suudi bir kişi tarafından Suriye'den İstanbul'a getirilerek Aktaş'a verildiğini ifade etti.[3] Guantanamo Kampı'nda tutuklu bulunan Halid Şeyh Muhammed'in, Mart 2007'de başlayan Savaşçı Statüsünün Gözden Geçirilmesi Mahkemesi duruşmalarına ait olan ve Amerika Birleşik Devletleri Savunma Bakanlığı tarafından yayımlanan tutanaklarındaki ifadelerine göre ise saldırıların finansal desteği kendisi tarafından karşılanmıştı.[4][5]
Mesut Çabuk, aynı lisede eğitim gördüğü Azad Ekinci ile ilk olarak Pakistan'da, sonrasında ise Afganistan'daki el-Kaide kamplarında eğitim almasının ardından Bingöl'de yaşamaya devam etti.[6][7][8][9] Bingöl'de yaşayan Gökhan Elaltuntaş, 2002 yılında Azad Ekinci ile bir İnternet kafe açarak burayı işletmeye başlamıştı.[6][7] Çabuk da bu İnternet kafede de zaman geçirmekte,[8] eşinin ifadesine göre Azad ve Metin Ekinci ile ""sık sık buluşmakta""ydı.[10] Ekinci aynı yıl, temizlik malzemeleri üreten bir şirkete de ortak oldu.[7] 1 Mayıs 2003'te gerçekleşen Bingöl depreminin ardından İstanbul'a yerleşen Elaltuntaş, Habib Aktaş ile birlikte Gaziosmanpaşa'da bir cep telefonu dükkânı açarak burayı işletmeye başladı.[6][7][8] Bu dükkân, örgüt mensuplarının kullandıkları telefonları daha kolay gizleyebilmeleri ve değiştirebilmeleri amacıyla açılmıştı.[11]
Daha önceleri Afganistan'daki el-Kaide kamplarında eğitim alan Feridun Uğurlu, İstanbul'da yaşamakta ve Beyazıt'taki bir tekstil firmasında çalışmaktaydı. Aynı firmada çalışanlar arasında Habib Aktaş da vardı. Ekim 2003'te her ikisi de bu işten ayrıldı.[12] İlyas Kuncak ise, saldırıdan önceki yaklaşık bir yıl boyunca, Uğurlu ile Bağcılar'da bulunan bir apartmanın farklı dairelerinde yaşamaktaydı.[13]
Eşinin ifadelerine göre 7 Ekim'de Mesut Çabuk, ""bir arkadaşından ödünç aldığı bir otomobille"", eşi ve çocuklarını da yanına alarak İstanbul'a doğru yola çıktı. Bingöl çıkışında Azad Ekinci, Ankara'da ise Gökhan Elaltuntaş'ın bindiği araç, Çabuk'un Üsküdar'daki bir akrabasının evine vardı. Eşi, Çabuk'un ""eve ara ara uğradığı""nı ve ""iş aradıklarını söyledikleri""ni ifade etti. Saldırılardan 5 gün önce ise kendisine Dubai'ye gittiğini söyleyerek evden ayrıldığını belirtti.[10]
Burhan Kuş, Habib Aktaş'ın kendisine ve Fevzi Yitiz'e intihar saldırısı düzenlemeleri teklifinde bulunsa da her ikisinin de bu teklifi reddettiklerini ifade etti.[14]
""Afgan mücahitlerin yanında yer almak için"" 1994'te Afganistan'a gittiğini ifade eden Fevzi Yitiz, buradaki bir el-Kaide kampında savaş teknikleri, bomba yapımı ve ağır silah kullanımı eğitimleri aldığını, Aktaş ile Ekinci ile burada tanıştığını belirtti. Yitiz, ikilinin talebi üzerine patlayıcı yapma hazırlıklarına başladığını ifade etti. İkitelli Organize Sanayi Bölgesi'ndeki Metal İş Sanayi Sitesi'nde yer alan bir deterjan imalathanesi, Yitiz'e ait sahte bir kimlikle kiralandı ve patlayıcı üretimi için Gökkuşağı adlı paravan bir şirket kuruldu. Site çalışanlarının ifadelerine göre Yitiz, kendisini ""Kemal Yıldız"" olarak tanıtmıştı. Yitiz, patlayıcıları bizzat kendisi hazırladığını ve bunları deterjan paketleri içerisine yerleştirerek kamyonetlere yüklediklerini belirtti.[15] Burhan Kuş'un ifadelerine göre patlayıcıların imalatında kullanılan asidi Baç temin ederken bunların İkitelli'ye nakliyesini Kuş gerçekleştirdi. Kuş daha sonra, imalatta kullanılan gübreyi de kiraladığı bir kamyonla Mersin'den getirdi. Kuş'un ifadesine göre patlayıcıların imalatını ise Gürcan Baç gerçekleştirmişti.[14] Patlayıcıların içeriğinde amonyum nitrat ve nitroselüloz bulunmaktaydı.[16] 5 kilogramlık tenekelere doldurulan patlayıcılardan her bir kamyonete onar adet yerleştirildi ve bunlar, 3 sıra halinde 50'şer kilogramlık amonyum nitrat çuvallarının içine yerleştirildi. Ateşleme düzeneği ise el yapımı fünyelerle oluşturuldu. Patlayıcılar, deterjan paketleriyle kamufle edildi.[11][17][18]
Patlayıcıların imalatı yaklaşık bir buçuk ayda tamamlandı.[7] Mahkemedeki ifadelerinde Ersöz, kamyonetlerin Aktaş tarafından hazırlandığını, Yitiz ile Baç'ın da Aktaş'a yardımcı olduğunu söyledi.[2] Kamyonetlerin yüklenmeleri 4 ve 5 Kasım günlerinde gerçekleştirildi. Yolda olabilecek emniyet kontrollerine karşı bir önlem olarak İpekler Yağ ve Sabun Ticaret adlı şirket adına sevk irsaliyeleri düzenlendi.[7] Araçlar, saldırı gününe kadar Osman Eken'in evinde saklandı.[19] Patlayıcıların üretilmesi sonrasında artan malzemeler ise Osman Eken'in kiraladığı bir depo ile Mehmet Kuş'un Zeytinburnu'ndaki evinin bodrumuna konuldu.[19][20]
Saldırılarda kullanılacak kamyonetlerin tamamı, Azad Ekinci'nin temin ettiği nakit parayla gerçekleştirildi.[21] Azad Ekinci'nin, kardeşi Metin Ekinci üzerine; Feridun Uğurlu'nun ise babası Metin Uğurlu'nun üzerine kayıtlı olacak şekilde satın aldığı kamyonetler, ilk günün saldırılarında kullanıldı.[21][22] Diğer iki kamyonet ise, kendisine Yüksel Çelebi adıyla sahte bir kimlik düzenleyen Gürcan Baç ile Cahit Öztürk adına düzenlediği belgelerle Feridun Uğurlu tarafından satın alındı.[16] 15 Kasım'daki saldırılarda, sırasıyla 34 UHK 68 plakalı kırmızı renkli ve 34 ZR 099 plakalı beyaz renkli Isuzu marka; HSBC Genel Merkezi binasına yapılan saldırının 34 UVD 06 plakalı, Birleşik Krallık Başkonsolosluğuna yapılan saldırının ise 34 VCV 25 plakalı 1995 model beyaz renkli kapalı kasa Hino marka kamyonetler kullanıldı.[23][24][25] Burhan Kuş, ifadesine göre Uğurlu'ya araba kullanmayı bizzat kendisi öğretti saldırılar esnasında bir sorun olmaması amacıyla satın alınan kamyonetlerin bakımını yaptırdı.[14] Elaltuntaş'a da sürüş dersleri verilmişti.[7]
Patlayıcıların hazırlanmasının ardından Habib Aktaş'ın talimatıyla yeni bir pasaport ve Suriye vizesi alan Kuş, Habib ve Sadettin Akdaş ile Mersin'de buluşmasının ardından ikiliyle birlikte Hatay üzerinden Halep'e geçti. Kaldıkları otele gelen Lui Sakka, bu üçlüyü, halihazırda Suriye'de bulunan Abdülkadir Karakuş ve Muhammed Tokaş'ın kaldığı eve götürdü. Bu buluşmanın ardından sonra Kilis üzerinden İstanbul'a döndüler, ancak sonrasında Kuş tekrar Halep'e gitti.[14]
Örgütün ilk planına göre ilk saldırı, 7 Kasım'da Alanya'da gelecek bir İsrail gemisine gerçekleştirilecekti. Ertesi gün, İstanbul'daki Bet İsrael Sinagogu ile Neve Şalom Sinagogu'na eş zamanlı birer saldırı, bir hafta sonrasında ise yine İstanbul'daki HSBC Genel Müdürlüğü binasına saldırı düzenlenmesi planlanmıştı. Kamyonetlerden biri, Baç ve Uğurlu tarafından Alanya'ya götürüldü. İddianameye göre ""beklenen geminin gelmemesi"", İlhan'ın ifadesine göre ""uygunsuz hava şartları"" sebebiyle bu plan iptal edildi ve kamyonet İstanbul'a döndü. Sonrasında Amerika Birleşik Devletleri'nin İstanbul Başkonsolosluğu binası da hedef olarak düşünülmüş, ancak yeni taşındığı ve yeri müsait olmadığı için burada bir eylem yapmaktan vazgeçilmiş ve Birleşik Krallık'ın İstanbul Başkonsolosluğu binası yeni hedef olarak belirlenmişti.[1][11] İlhan ayrıca, eylemleri turizmin yoğun olduğu yaz aylarında yapmayı planlasalar da patlayıcıları hazırlayamadıklarından dolayı daha geç gerçekleştirdiklerini, amaçlarının sinagogların yıkılması olduğunu ve istedikleri sonuçları alamadıklarını söyledi.[26]
Saldırılar, Yahudilerce kutsal sayılan ve şabat olarak adlandırılan cumartesi gününe denk gelen 15 Kasım 2003'te gerçekleşti.[27] Bet İsrael Sinagogu'na giden Çabuk ile Neve Şalom Sinagogu'na giden Elaltuntaş'ın kullandığı kamyonetler, Bağcılar'dan yola çıktı.[28] Şişli'deki Bet İsrael Sinagogu'nun bulunduğu Nakiye Elgün Sokağı'nda keşif amacıyla bulunan Yusuf Polat, kendi ifadelerine göre saldırı sabahı sinagogun ana girişinin bulunduğu sokağın müsait olmaması üzerine Çabuk'a telefon açarak sinagogun arka kapısını kullanması yönünde talimat verdi ve saldırıdan 10 dakika kadar önce bölgeden ayrıldı.[29] Ardından bölgeye gelen Çabuk'un kullandığı kamyonetin yerel saatle 09.30 (UTC+02.00) civarında infilak etmesiyle ilk saldırı gerçekleşti. Patlamayla birlikte sinagogda, sokakta ve çevredeki binalarda yer alan kişiler arasında ölü ve yaralılar olurken bölgede maddi hasar oluştu.[27]
Harun İlhan ise Neve Şalom Sinagogu'ndaki patlamadan bir hafta önce sinagog ve çevresinde dört gün keşif yaptığını, Elaltuntaş ile saldırıdan 20 gün önce yüz yüze, saldırı günü ise üç kez telefonla görüştüğünü söyledi. Beyoğlu'ndaki sinagogun bulunduğu Büyük Hendek Caddesi'nde yaptığı gözlemlerin ardından, Elaltuntaş'ın hedefe ulaşıp kamyoneti infilak ettirmesi öncesinde bölgeden ayrıldı.[28][30] Bu patlama, ilkinden yaklaşık dört dakika sonra, 09.34 civarında gerçekleşmişti.[31] Patlama sırasında sinagogdaki üç ayrı salonda dua okunmakta, aynı zamanda bir bar mitzvah töreni gerçekleştirilmekteydi.[31][32] Sinagog dışında bulunan insanlar arasında ölü ve yaralılar olurken daha önce uğradığı saldırılar sonrasında sinagogun duvarları güçlendirilmiş olduğundan yapı içerisinde görece daha az hasar meydana geldi.[31] Patlamanın olduğu yerde yaklaşık üç metre çapında ve iki metre derinliğinde bir çukur oluştu.[31]
Saldırıların ardından her iki bölgeye de İstanbul Büyükşehir Belediyesi İtfaiye Daire Başkanlığı, Sağlık Daire Başkanlığı, Yol Bakım Müdürlüğü, Mezarlıklar Müdürlüğü, İGDAŞ ve İSKİ ekipleri gönderildi.[33] Patlama sebebiyle oluşan enkazın altında kalanlar arama-kurtarma ekiplerince çıkarıldı ve çevredeki farklı sağlık kuruluşlarına gönderildi.[33] İsrail'den gelen arama-kurtarma ve kimlik tanımlaması konularında uzman yedi kişilik ZAKA ekibi de patlamalar sonrasındaki çalışmalarda yer aldı.[34][35]
İlk saldırı 10.55 (UTC+02.00) civarında, Beşiktaş'ın Levent Mahallesi'ndeki Büyükdere Caddesi üzerinde yer alan HSBC Genel Müdürlüğü binasının önünde, İlyas Kuncak'ın kullandığı patlayıcı yüklü kamyonetin patlamasıyla gerçekleşti.[36] Bina içinde ve çevresinde bulunan kişilerden ölen ve yaralananlar olurken patlama sonrasında binanın yer üstünde bulunan ilk altı katı kullanılamaz hâle geldi ve yapının ön kısmında hasar oluştu.[36] Binanın içerisinde, patlama olduğu sırada hareket hâlinde bulunan asansör de düştü.[36]
Yaklaşık beş dakika sonra, 11.00 civarında Beyoğlu'ndaki Meşrutiyet Caddesi üzerinde bulunan Birleşik Krallık'ın İstanbul Başkonsolosluğu binasına doğru hareket eden Feridun Uğurlu'nun kullandığı patlayıcı yüklü kamyonetin infilak etmesiyle ikinci saldırı gerçekleştirildi.[37] Patlama sonrasında ölü ve yaralılar olurken başkonsolosluk binasının ön bahçe duvarı yoldan geçen araçların üzerine yıkıldı ve bahçesinde yangın çıktı.[37] Çevredeki binalar ile taşıtlarda da hasar meydana geldi.[37] Burhan Kuş'un ifadelerine göre Başkonsolosluk binasına düzenlenen saldırı esnasında Gürcan Baç, binanın yakınlarında bulunmaktaydı.[14]
HSBC Genel Müdürlüğü binasına gerçekleştirilen saldırı sonrasında olay yerine gelen polis, güvenlik şeridi çekerek delil toplama çalışmalarına başladı.[36] Bölgedeki elektrik ve doğalgaz hatları kesilirken metro seferleri durduruldu.[36] Bina içindeki yaralılar ve diğer personel arka kapıdan tahliye edildi.[36] Bölgeye sevk edilen itfaiye, sivil savunma, il sağlık müdürlüğü, polis ve başkonsolosluk görevlileri arama-kurtarma çalışmaları gerçekleştirdi.[37] Polis ise başkonsolosluk çevresine güvenlik şeridi çekti.[37] Gün içerisinde Levent'teki patlamaların olduğu bölgeye gelen İçişleri Bakanı Abdülkadir Aksu, İstanbul Valisi Muammer Güler ve İstanbul İl Emniyet Müdürü Celalettin Cerrah da incelemelerde bulundu.[38] Öte yandan saldırılardan sonraki birkaç saat içerisinde Galleria'ya yapılan bomba ihbarı sonrasında Galleria, Akmerkez ve Carousel tedbir amacıyla boşaltılsa da ihbar asılsız çıktı.[39][40]
15 Kasım'daki saldırıların gerçekleştiği gün İstanbul İl Sağlık Müdürlüğü, saat 15.00 itibarıyla ölü sayısının 20, yaralı sayısının ise 257 olduğunu açıkladı.[41] Birkaç saat sonra Sağlık Bakanı Recep Akdağ da ölen kişi sayısının 20 olduğunu ve patlamadan sonra 302 kişinin çeşitli hastanelere başvurduğunu söyledi.[42] Aynı günün ilerleyen saatlerinde aynı ölü sayısını veren Abdülkadir Aksu, tespit edilen yaralı sayısının 277 olduğunu açıkladı.[43] Akşam saatlerinde İstanbul Emniyet Müdürlüğü tarafından yapılan açıklamayla ölü sayısının 23'e yükseldiği söylense de, bir süre sonra yapılan ikinci bir açıklamayla bu sayı 20 olarak düzeltildi.[44] Ertesi gün İstanbul İl Sağlık Müdürü Erman Tuncer, ölü sayısını 23 olarak tespit ettiklerini ve 4'ünün durumu ağır olmak üzere 71 yaralının hastanedeki tedavisine devam edildiğini bildirdi.[45] 17 Kasım günü olay yerinde bir kadın cesedinin bulunmasıyla 24'e yükselen ölü sayısı aynı gün, tedavi gördüğü hastanede ölen kişiyle birlikte 25 oldu.[46] 19 Kasım'da Muammer Güler, saldırganlar dahil 25 kişinin öldüğünü ve yaklaşık 300 kişinin ise yaralandığını açıkladı.[47] Yaklaşık 3 aydır hastanede tedavi gören bir yaralının 9 Şubat 2004'te ölmesiyle birlikte ölü sayısı 26'ya yükseldi.[48] Bet İsrael Sinagogu'ndaki patlama sırasında sinagogda bulunan Türkiye Hahambaşısı İsak Haleva elinden yaralanırken Türk Musevi Cemaati Başkanı Bensiyon Pinto olaydan yara almadan kurtulmuştu.[27]
Valilikten alınan özel izinle Türk bayrağına sarılan saldırılarda ölen 6 Musevi'nin cenazesi, Ortaköy Musevi Mezarlığı'nda düzenlenen tören sonrasında, 1986'da Neve Şalom Sinagogu'na düzenlenen saldırıda ölen 23 kişinin cenazesinin yer aldığı anıt mezarın ön bölümüne defnedildi.[49]
20 Kasım'daki saldırıların gerçekleştiği gün İstanbul Valiliği Asayiş Harekât Merkezi tarafından yapılan açıklamada, HSBC Genel Müdürlüğü binasına yapılan saldırıda 11, Birleşik Krallık Başkonsolosluğuna yapılan saldırıda ise 16 kişi olmak üzere patlamalar sonucunda saldırganlar dâhil 27 kişinin öldüğü ve 450'den fazla kişinin yaralandığı belirtildi.[50] 24 Kasım'da İstanbul İl Sağlık Müdürlüğünden yapılan yazılı açıklamaya göre saldırılarda yaralananlardan 432'sinin tedavilerinin tamamlanarak taburcu edildiği, 30 yaralının tedavisinin sürdüğü ve bunlardan 6'sının yoğun bakımda olduğu bildirildi.[51] Kasım 2003, 14 Aralık 2003 ve 13 Ocak 2004 tarihlerinde, hastanede tedavi altında bulunan dört kişinin ölmesiyle ikinci saldırılarda ölen kişi sayısı 31'e ulaştı.[52][53][54] İlk patlamada ölenler arasında Kerem Yılmazer,[55] ikinci patlamada ölenler arasında ise Birleşik Krallık'ın Türkiye Başkonsolosu Roger Short bulunmaktaydı.[37]
Muammer Güler, 19 Kasım'daki açıklamasında, 15 Kasım'daki saldırılar sonrasında Beyoğlu'ndaki 58 bina üzerinde yapılan incelemede 9 ağır hasarlı, 3 orta hasarlı, 8 az hasarlı bina olduğunu ve 38 milyar TL zarar meydana geldiğini; Şişli'de ise incelenen 52 binanın 7'sinde orta, 12'sinde az hasar olduğunu ve 33 milyar TL'lik zarar meydana geldiğini belirtti. Ayrıca Beyoğlu'nda 15, Şişli'de ise 18 taşıtın kullanılamayacak duruma geldiğini ifade etti.[47]
20 Kasım'daki saldırılar sonrasında Beyoğlu Belediye Başkanı Kadir Topbaş, Beyoğlu'ndaki patlamada 38 binanın, Beşiktaş Belediye Başkanı Yusuf Namoğlu ise ilk belirlemelere göre Beşiktaş'ta 75 binanın hasar gördüğünü belirtti.[56]
Adli Tıp Kurumu Başkanı Keramettin Kurt, saldırıların gerçekleştiği gün bölgede yapılan incelemede, parçalanmış cesetler arasında ""Orta Doğulu özellikleri taşıyan"" iki kişinin üzerinde kablo düzeneği bulunduğunu ve patlamaların birer intihar saldırısı olabileceğini söyledi.[31] Aynı gün Anadolu Ajansı İstanbul Bölge Müdürlüğünü telefonla arayan bir kişi, saldırıları İslami Büyük Doğu Akıncıları Cephesi adına üstlendiğini söyleyerek saldırının gerekçesini ""Müslümanlara yapılan baskıyı önlemek"" olarak sundu.[57] Londra merkezli el-Kuds el-Arabi'nin 16 Kasım tarihli sayısında gazeteye, el-Kaide'ye bağlı Ebu Hafsa el-Mısri Tugayları'ndan saldırıyı üstlendiklerine dair bir e-posta ulaştığı belirtildi.[58][59][60] 20 Kasım'daki saldırılar sonrasında ise, 12.40 civarı Anadolu Ajansı İstanbul Bölge Müdürlüğünü arayan bir şahıs, saldırıları el-Kaide ile İslami Büyük Doğu Akıncıları Cephesi'nin birlikte gerçekleştirdiğini söyleyerek eylemleri üstlendi.[61] Yakın saatlerde Doğan Haber Ajansı'nı arayan birisinin ise saldırının MDG adlı örgüt tarafından gerçekleştirildiği bilgisini verdiği belirtildi.[61] Ebu Hafsa el-Mısri Tugayları, el-Mücahidun adlı web sitesinde yayımladığı bir bildiriyle 20 Kasım'daki saldırıları da üstlendi.[62]
18 Kasım'da, Bet İsrael Sinagogu'ndaki saldırıyı gerçekleştiren kişinin olay yerinde pasaportu bulunan Mesut Çabuk, Neve Şalom Sinagogu'ndaki saldırı gerçekleştiren kişinin ise Gökhan Elaltuntaş olduğu bilgisi basında yer aldı.[23][24] İlk saldırıda kullanılan kamyonetin ruhsatının Metin Ekinci, ikinci saldırıdaki kamyonetin ruhsatının ise Ahmet Uğurlu adına kayıtlı olduğu belirlendi.[23][24] Bingöl'de bulunan Metin Ekinci, 1 Mayıs günü gerçekleşen deprem sonrasında evine hırsız girdiğini ve kimliğinin çalındığını öne sürdü.[63] Saldırıyı düzenleyenlere arabayı temin eden kişilerin Metin Ekinci'nin kardeşi Azad Ekinci ile Ahmet Uğurlu'nun oğlu Feridun Uğurlu olduğu, her ikisinin de 28 Ekim günü Dubai'ye gittiği bilgisi basına yansıdı.[24] Muammer Güler'in 19 Kasım'daki açıklamasında, saldırıların bomba yüklü kamyonetler tarafından gerçekleştirilen bir intihar saldırısı olduğunun kesinlik kazandığı ifade edildi.[47] Yapılan DNA testi sonucunda ise, 15 Kasım'daki saldırıyı gerçekleştirenlerin Mesut Çabuk ile Gökhan Elaltuntaş olduğunun doğrulandığını söyledi.[47] Güler ayrıca, ""saldırıların hedefi, şekli ve saldırıyı gerçekleştiren kişilerin bağlantıları göz önüne alındığında"" el-Kaide'nin dünya genelindeki diğer saldırılarıyla paralellik gösterdiğini belirtti.[47]
Emniyet birimleri tarafından, saldırılarla ilgili oldukları gerekçesiyle gözaltına alınan 8 kişiden altısı 19 Kasım'da tutuklanırken ikisi serbest bırakıldı.[9] Süleyman Uğurlu, İsmail Duru, Mehmet Helvacı, Metin Ekinci ve Osman Eken ""anayasal düzeni silah zoruyla değiştirmeye feran iştirak""; İsmet Alçık ise ""yasadışı örgüte yardım ve yataklık"" iddiasıyla tutuklanıp Bayrampaşa Cezaevi'ne gönderilmişti.[64][65][66]
Daha önceleri, 15 Kasım'daki saldırılardan 15 gün önce Dubai'ye gittiği iddia edilen Feridun Uğurlu'nun, yapılan DNA testleri sonucunda, 20 Kasım'da Birleşik Krallık Başkonsolosluğuna gerçekleştirilen saldırıyı gerçekleştirilen isim olduğu belirlendi.[67] HSBC Genel Müdürlüğü binasına yapılan saldırıyı gerçekleştiren isim ise en başta kesin olarak tespit edilemedi ve basında, bu saldırganın Habib Aktaş olduğu öne sürüldü.[68] Yapılan DNA testiyle birlikte Kasım sonunda, Levent'teki saldırıyı düzenleyen kişinin İlyas Kuncak olduğu belirlendi.[69] Kamyonetlerin motor ve şasi numaralarından HSBC Genel Müdürlüğü binasına yapılan saldırıda kullanılan kamyonetin Yüksel Çelebi, Birleşik Krallık Başkonsolosluğuna yapılan saldırıda kullanılan kamyonetin ise Cahit Öztürk adına tescilli olduğu tespit edildi.[16] Her iki saldırıyı gerçekleştiren isimlerin de el-Kaide'nin Türkiye yapılanmasına mensup olduğu belirlendi.[70] Saldırılarla alakalı olarak açılan davanın iddianamesinde; ilk kamyoneti satan Murat Aydaş'ın, araç tescil dosyasında Yüksel Çelebi adına düzenlenmiş nüfus cüzdanındaki fotoğraftan Feridun Uğurlu'yu teşhis ettiği, aracı satın almaya geldiğinde yanında olan kişinin de İlyas Kuncak'a benzediğini söylediği bilgisi yer aldı.[16] Daha sonraları ise Yüksel Çelebi adlı birisinin kayıp kimliğini ele geçiren Gürcan Baç'ın, kendi fotoğrafını bu kimliğe yapıştırdığı ve iki kamyoneti de Feridun Uğurlu ile birlikte satın aldığı belirlendi.[21] Diğer kamyonetin trafik işlemlerini yapan Aydın Temizel'in de, işlemler için vekalet aldığını söylediği Cahit Öztürk ile emniyette yüzleştirildiği; ancak Öztürk'ü teşhis etmediği kaydedildi. İddianameye göre Öztürk ise nüfus cüzdanı ve sürücü belgesini telefon hattı alması için Uğurlu'ya verdiğini ve Uğurlu'nun Öztürk adına aldığı pasaportta da kendi fotoğrafının bulunduğu ifade etmişti.[16]
24 Kasım'da İstanbul Devlet Güvenlik Mahkemesine sevk edilen 16 kişiden 9'u ""yasadışı örgüte üyelik, yardım ve yataklık"" suçlamasıyla tutuklanırken kalanı serbest bırakıldı.[71] Balıkesir, İstanbul ve Mardin illerindeki yedi farklı noktada yapılan operasyonlarda yakalanan 18 zanlıdan Yusuf Dural, Cemile Aktaş ve Mediha Yıldırım, 26 Kasım günü ""yasadışı örgüte üyelik, yardım ve yataklık"" iddiasıyla tutuklanırken kalan 15 zanlı ise serbest bırakıldı.[72] 27 Kasım'da Devlet Güvenlik Mahkemesine çıkarılan 9 kişiden Ziya Çelik, İbrahim Yerli, Bülent Yıldız ve Ahmet Aslanoğlu da aynı gerekçeyle tutuklandı, kalan zanlılar ise serbest bırakıldı.[73]
30 Kasım'da Jandarma Genel Komutanlığı, saldırılarla bağlantısı olduğu öne sürülerek Suriye'de yakalanan 22 kişinin Türkiye'ye iade edildiğini açıkladı.[74] Bu kişilerin 20'si 2 Aralık'ta serbest bırakılırken Hilmi Tuğluoğlu ile eşi Leyla Tuğluoğlu, sorgulanmaları için 1 Aralık'ta Ankara'ya getirildi.[75][76] Hilmi Tuğluoğlu, ""yasadışı örgüte yardım ve yataklık etme"" suçlamasıyla 4 Aralık'ta tutuklanırken eşi serbest bırakıldı.[77]
30 Kasım'da İstanbul Emniyet Müdür Yardımcısı Halil Yılmaz, Bet İsrael Sinagogu'na yapılan saldırıda istihbarat ve gözcülük yaptıktan sonra eylem talimatı veren kişinin Yusuf Polat olduğunu ve kendisinin önceki gün ""anayasal düzeni silah zoruyla değiştirmeye teşebbüs ve yasadışı örgüt yöneticiliği"" suçlamasıyla tutuklandığını açıkladı.[29][78] Polat, Devlet Güvenlik Mahkemesi Cumhuriyet Başsavcılığı nezaretinde yapılan olay yeri tatbikatı kapsamında Bet İsrael Sinagogu'na düzenlenen saldırının gerçekleştirildiği yere getirilen Polat, saldırıdan 10 dakika kadar önce bölgeden ayrıldığını ve Neve Şalom Sinagogu'na düzenlenen saldırıdan haberi olmadığını söyledi.[29] Polat'ın 25 Kasım günü, sahte bir pasaportla İran'a geçmek isterken Gürbulak Sınır Kapısı'nda yakalandığı belirtildi.[78] Devlet Güvenlik Mahkemesi'nde yapılan sorgulamanın ardından Polat, ""anayasal düzeni silah zoruyla değiştirmeye teşebbüs etmek"" suçlamasıyla tutuklanarak Bayrampaşa Cezaevi'ne gönderildi.[29] Polat ile birlikte gözaltına alınan beş kişi ise serbest bırakıldı.[78] Sorgulaması esnasında Polat, örgütün lideri Habib Aktaş ile Azad Ekinci'nin, el-Kaide'nin ikinci adamı Eymen ez-Zevahiri ile birebir görüştüğünü ifade etti.[66]
Gözaltına alınan 10 kişiden Murat İdrak, Bülent Tozoğlu ve Ahmet Özaydın ""yasa dışı örgüte üye olmak"", Harun Gecü ""yasadışı örgüte yardım ve yataklık etmek"" suçundan 2 Aralık'ta;[75][79] Devlet Güvenlik Mahkemesine sevk edilen 3 kişiden Mustafa Atlıhan ""yasadışı örgüte üye olmak"" suçundan 5 Aralık'ta;[80] gözaltına alınan 7 kişiden Tarkan Kalaycı, Hakan Çalışkan ve Burhan Perk ""yasadışı örgüt üyesi olmak ile yardım ve yataklık etmek"" suçundan 7 Aralık'ta[81] tutuklandı. Saldırılar esnasında İran'da olan Fevzi Yitiz, 10 Aralık'ta Hakkâri'den Türkiye'ye giriş yaparken emniyet birimleri tarafından yakalandı. Yapılan soruşturma kapsamında Yitiz, 14 Aralık'ta tatbikat amacıyla patlayıcıların imal edildiği imalathaneye götürülmesinin ardından tutuklandı.[82][83] Gözaltına alınan 2 kişiden Nurettin Gündüz 11 Aralık'ta;[84] gözaltına alınan 5 kişiden Ramazan Tahta ""yasadışı örgüte üye olmak"" suçundan 12 Aralık'ta;[85] Muhammedül Emin Bastın ""yasadışı örgüt üyesi olmak"" suçundan 15 Aralık'ta;[86] Adnan Ersöz ise ""anayasal düzeni değiştirmeye teşebbüs"" suçundan 18 Aralık'ta[87][88] tutuklandı.
Osman Eken'in itirafları doğrultusunda 21 Aralık'ta, Mehmet Kuş'un Zeytinburnu'ndaki evine baskın düzenlendi. Evin bodrumunda, saldırılardaki patlayıcıların imalatında kullanılan birtakım malzemeler ele geçirildi.[89] Kuş, ""yasadışı örgüt üyelerine yardım ve yataklık yapmak"" suçundan ertesi gün tutuklandı.[90] Kuş'un ifadeleri doğrultusunda genişletilen soruşturma kapsamında 22 Aralık'ta düzenlenen operasyonlarda İstanbul'da 11, Konya'da ise 8 kişi gözaltına alındı.[91] Konya'da yakalananlar arasında yapılanmanın üst düzey isimlerinden olan Harun İlhan da bulunmaktaydı.[92] Örgütle bağlantılı olduğu öne sürülen 4 kişiyle birlikte İstanbul'a getirilen İlhan, karakoldaki sorgusunun ardından 26 Aralık'ta olay yeri tatbikatı için Neve Şalom Sinagogu'na götürüldü.[30][93] Aynı gün ""anayasal düzeni silah zoruyla değiştirmeye teşebbüs etmek"" suçlamasıyla İlhan, ""yasadışı örgüt üyesi olmak"" suçlamasıyla Seyit Ertul, ""yasadışı örgüte yardım ve yataklık etmek"" suçlamasıyla ise Memiş Arlı, Servet Özcan, Ali Yaman, Hüseyin Suat Öz, Halil Ökçe, Şükrü Hakan Yiğit ve Abdülmenaf Dağaç tutuklandı.[93] Şükrü Hakan Yiğit'in evinde çeşitli ateşli silahlar ile mühimmat ele geçirildi.[94]
26 Aralık 2003'te; soruşturma kapsamında Kanarya, Dudullu ve Zeytinburnu'ndaki hücre evlerine düzenlenen operasyonlarda, patlayıcı yapımında kullanılan, 500 kg kadar amonyum nitrat, amonyum sülfat ve RDX ele geçirildiği açıklandı.[95] Muammer Güler ile Celalettin Cerrah'ın aynı gün gerçekleştirilen basın açıklamasında örgütün ""çökertildiği"" ve bu aşamadan sonra ""yeni bir eylem gerçekleştirmesi[nin] de mümkün [olmadığı]"" belirtildi. O güne kadar gözaltına alınan 159 kişiden 35'nin tutuklandığı, 10 kişinin ise o gün Devlet Güvenlik Mahkemesine sevk edildiği ifade edildi.[96]
30 Aralık'ta teslim olan Ahmet Demir ""yasadışı örgüte üye olmak"" suçundan 2 Ocak 2004'te;[97] Seçkin Mandacı, Ümit Bayrak ve Evren Hıdıroğlu ise Gebze'de düzenlenen bir operasyonda yakalanarak 8 Ocak'ta[98] tutuklandı. 29 Ocak'ta, emniyet birimlerinin İstanbul'da düzenlediği bir operasyonla Baki Yiğit ile beraberindeki 2 kişi yakalanarak gözaltına alındı.[99] Sorgulanmasında saldırılarla bir ilgisinin olmadığını öne süren Yiğit, 2 Şubat'ta tutuklandı.[100]
Gözaltına alınan ve 27 Mart 2004'te İstanbul Devlet Güvenlik Mahkemesi'ne sevk edilen 8 kişiden Ömer Öztürk, örgüte üye olduğu iddiasıyla tutuklandı.[101] Saldırılarla ilişkisi olduğu gerekçesiyle aranan Engin Vural, 7 Nisan 2004'te polise teslim oldu.[102] 6 Nisan'da gözaltına alınan 4 kişi, sevk edildikleri Devlet Güvenlik Mahkemesi tarafından 19 Nisan'da serbest bırakıldı.[103]
El-Kaide ile bağlantılı olduğu tespit edilen Hamid Obisi, Antalya'da gerçekleştirilen bir operasyonla yakalandı ve 10 Ağustos günü tutuklandı. Aynı örgüt mensubu Suriyeli Lui Sakka da 10 Ağustos 2005'te, Diyarbakır Havalimanı'ndan gerçekleştirilen bir operasyonla yakalandı. İstanbul'a getirilen zanlı, 11 Ağustos'ta tutuklandı.[104][105][106]
25 Şubat 2004'te, Devlet Güvenlik Mahkemesi İstanbul Başsavcılığı tarafından 50'si tutuklu 69 sanık hakkında dört saldırıyı da kapsayan bir dava açılırken yakalanamadıkları gerekçesiyle 9 sanığın dosyası ayrıldı. Hazırlanan iddianamede 5 sanık için ömür boyu ağırlaştırılmış hapis, 64 sanık için ise en ağırı 22,5 yıl olmak üzere çeşitli hapis cezalarına çarptırılmaları istendi.[109][110] İstanbul 2 Numaralı Devlet Güvenlik Mahkemesi'nde görülen davanın ilk duruşması 31 Mayıs'ta başladı ve duruşma, beş güne yayılan ve sonuncusu 5 Haziran'da yapılan beş oturum hâlinde gerçekleştirildi.[111][112] 29 Haziran-2 Temmuz tarihleri arasındaki dört oturumda gerçekleşen ikinci duruşma sırasında, yapılan anayasa ve yasa değişikliği sebebiyle duruşmalar İstanbul 10. Ağır Ceza Mahkemesi sıfatıyla yapılmaya başlandı.[113]
27 Haziran'daki duruşma duruşmada esas hakkındaki görüşlerini açıklayan İstanbul Cumhuriyet Savcısı Zekeriya Öz; dört sanık için ağırlaştırılmış müebbet hapis, iki sanık için 15 ile 22,5 yıl arasında ağır hapis, 18 sanık için 4,5 ile 7,5 yıl arasında ağır hapis, 15 sanık için 7,5 yıldan on beşer yıla kadar ağır hapis, 1 sanık için 1 ile 3 yıl arasında hapis cezasına çarptırılmalarını, kalan sanıkların ise beraatını istedi.[114][115] 24 Ocak 2006'daki duruşmada, savcı değişikliği yapılıp Öz'ün yerine atanan Süleyman Ersöz'ün esas hakkındaki mütalaasını hazırlaması amacıyla erteleme kararı çıktı.[116] 14 Kasım'daki duruşmada savcı Süleyman Ersöz, davaya sonradan eklenen sanıklardan bir için ağırlaştırılmış müebbet ve 9 ile 26,5 yıl arasında hapis, diğeri için ise 15 ile 35,5 yıl arasında hapis cezası talep etti.[117]
Yapılan eklemelerle birlikte 76 sanığa ulaşan ve 16 Şubat 2007'deki duruşmayla sonlanan davanın gerekçeli kararı Nisan 2007'de açıklandı. 5 sanık ağırlaştırılmış müebbet, 2 sanık müebbet, birer sanık 18 ile 12 yıl 6 ay, 31 sanık 6 yıl 3 ay, 10 sanık 3 yıl 9 ay hapis cezasınıa çarptırılırken 26 sanık ise beraat etti.[19]
Haziran 2009'da Yargıtay 9. Ceza Dairesi, davada alınan kararların bazılarını sanıklar yönünden onaylarken bazılarını sanıklar yönünden bozdu.[118] 26 sanıkla tekrar başlanan dava, Nisan 2013'te sonuçlandı.[119] Mahkeme sonunda bir sanık 20 yıl 6 ay, bir sanık 9 yıl 6 ay, 11 sanık 6 yıl 3 ay, bir sanık 2 yıl 11 ay, bir sanık 6 ay, bir sanık 5 ay hapis cezasına çarptırılırken üç sanığın beraatına ve üç sanık hakkındaki davanın ise ayrılmasına hükmedildi.[120][121]
Ana davanın yanı sıra, saldırılarla ilişkili olduğu öne sürülen üç sanığın yer aldığı ve Ankara 1 Numaralı Devlet Güvenlik Mahkemesi'nde görüne bir dava, 20 Temmuz 2004'teki duruşmada tüm sanıkların beratıyla sonuçlandı.[122][123] Başka bir sanığın Aralık 2013'te, İstanbul 22. Ağır Ceza Mahkemesi'nde başlanan davası ise Nisan 2015'te, İstanbul 5. Ağır Ceza Mahkemesi'nde tamamlandı ve sanığın müebbet hapse mahkûm etmesiyle sonuçlandı.[124][125]
Habib Aktaş saldırılardan bir gün önce, Gürcan Baç ise bir gün sonra, sahte pasaport kullanarak Hatay'daki Cilvegözü Sınır Kapısı'ndan Suriye'ye giriş yaptı.[126] Saldırılar öncesinde Suriye'de bulunan ve Lui Sakka'nın kendisini götürdüğü evde kalan Kuş, birkaç gün sonra Habib Aktaş'ın da bu eve geldiğini belirtti. Kuş, burada 5-6 ay kadar kaldıklarını, yerlerinin belli olmaması için ailelerini aramadıklarını, haftada bir veya iki kez gezmek için dışarı çıktıklarını ifade etti.[14] Aralık 2003'te Azad Ekinci ile Abdulkadir Karakuş, Aktaş tarafından Suriye'ye, Sakka'nın yanına gönderildi. Sakka ise kendi ifadelerine göre bu ikiliyi Irak'a götürerek Ebu Musab ez-Zerkavi'ye teslim etti.[3][7]
Habib Aktaş, Eylül 2004'te Irak'ta, Amerikan kuvvetlerinin Felluce'de gerçekleştirdiği bir hava saldırısında öl"
"
11 Eylül 2012'de, İstanbul'un Sultangazi ilçesindeki 75. Yıl Polis Merkezine bir intihar saldırısı düzenlendi. Binaya girmeye çalışan bir kişi, polislerin engellemesi nedeniyle içeri girememesi sonrasında üzerindeki patlayıcıları binanın girişinde patlattı. Saldırgan olay yerinde, yaralanan bir polis ise hastaneye kaldırıldığı esnada öldü. Dördü polis, üç ya da dördü sivil olmak üzere toplam 7 ya da 8 kişinin yaralandığı saldırıyı, yapılan soruşturma sonrasında Devrimci Halk Kurtuluş Partisi-Cephesi (DHKP-C) mensubu İbrahim Çuhadar'ın gerçekleştirdiği tespit edildi. DHKP-C de yaptığı açıklamayla saldırının sorumluluğunu üstlenirken örgüt üyesi Hasan Selim Gönen'in, 21 Temmuz'da 75. Yıl Polis Merkezine bağlı polislerle girdiği çatışmada öldürülmesi, saldırının gerekçesi olarak gösterildi.
20 Temmuz 2012'de, İstanbul'un Sultangazi ilçesinin Gazi Mahallesi girişinde uygulama yapan polis ekiplerinin dur ihtarına uymayan bir taksiden polislere ateş açıldı. Polisin karşılık vermesiyle yaşanan çatışma sırasında, takside bulunanlar şoförün başına silah dayayarak taksinin bölgeden uzaklaşmasını istedi. 100 metre kadar ilerleyen taksi, kaldırıma çarparak durdu. Araçta bulunan iki kişiden erkek olanı olay yerinde, kaçmaya çalışan kadın olanı ise Gaziosmanpaşa'da yaralı olarak yakalandı. Bu kişilerin, Devrimci Halk Kurtuluş Partisi-Cephesi (DHKP-C) mensubu Hasan Selim Gönen ile Sultan Işıklı olduğu tespit edildi.[1][2] Gönen, kaldırıldığı hastanede ertesi gün öldü. Emniyet Genel Müdürlüğü, Gönen'in ölümü üzerine DHKP-C'nin intikam için polis karakollarına karşı eylem hazırlığında olduğunu ifade eden bir yazıyı tüm il emniyet müdürlüklerine gönderdi.[3][4]
11 Eylül 2012'de saat 11.00 (UTC+03.00) sıralarında Gazi Mahallesi'ndeki 75. Yıl Polis Merkezi'ne gelen İbrahim Çuhadar, karakolun bahçe kapısındaki nöbetçi kulübesini geçti ve yaklaşık 50 metre ilerideki karakolun girişindeki merdivenleri çıktıktan sonra, giriş kapısındaki vücut tarayıcıya yöneldi. Bu noktadaki görevli polis memuru Bülent Özkan, Çuhadar'ın canlı bomba olduğunu fark etti ve silahıyla iki el ateş açtı. Binaya giremeyen saldırganın içeriye attığı el bombası, kurşun geçirmez camdan sekerek bina dışına düştü ve patlamadı. Sonrasında Çuhadar, üzerinde taşıdığı patlayıcıları infilak ettirdi.[5][6][7][8][9][10]
Saldırgan patlama anında, polis memuru Özkan ise ağır yaralı olarak hastaneye kaldırılırken yolda öldü.[6] Dördü polis, farklı kaynaklara göre üç ya da dördü sivil olmak üzere yaralanan 7 ya da 8 kişi; Bağcılar Devlet Hastanesi, Okmeydanı Eğitim ve Araştırma Hastanesi ve Bezmiâlem Vakıf Üniversitesi Tıp Fakültesi Hastanesi'nde tedavi altına alındı.[6][7][11] Patlamayla birlikte binanın giriş kısmında gerçekleşen çökmeyle birlikte bir delik oluşurken bina dışında bulunan zırhlı araçların ise camları kırıldı.[7]
Olay sonrasında yapılan incelemede saldırganın, 1973 yılı Alaca doğumlu, Devrimci Halk Kurtuluş Partisi-Cephesi mensubu İbrahim Çuhadar olduğu tespit edildi. Çuhadar, DHKP-C üyesi olduğu gerekçesiyle 1999 yılında tutuklanmış ve 2003'e kadar cezaevinde kaldıktan sonra serbest kalmıştı. 2007'ye kadar dört kez gözaltına alınmış ve o yıl tutuklanarak 8 ay Sincan F Tipi Cezaevi'nde yatmış, 2008'de bir kez daha gözaltına alınmış ve 2010'dan sonra emniyet birimlerine izini kaybettirmişti.[6][12] Çuhadar, saldırıdan önce İstanbul Emniyet Müdürlüğü tarafından oluşturulan ""çok yüksek öncelikli"" aranan 9 kişi arasında yer alıyordu.[13]
Emniyet yetkililerinin ifadesine göre saldırı talimatı, örgütün Yunanistan'daki lideri Hüseyin Fevzi Tekin'den geldi.[12] Yapılan incelemelerde Çuhadar'ın vücuduna sarılı hâldeki basınç etkili ve parça tesirli plastik patlayıcının, etkisini artırması amacıyla bazı kimyasal maddelerin de eklendiği nitrogliserin temelli olduğu belirlendi.[6][10] 14 Eylül günü Adli Tıp Kurumundan alınan Çuhadar'ın cenazesi, 16 Eylül günü Sultangazi'deki Gazi Mezarlığı'na defnedildi.[14]
Saldırının ardından DHKP-C ile bağlantılı bir web sitesinde yapılan açıklamayla saldırıyı DHKP-C üstlendi.[8] Çuhadar'ın fotoğrafının da yer aldığı açıklamada ""Hasan Selim Gönen'i bu karakolun polisleri katletti. Gazi karakolu rastgele seçilmiş bir karakol değildir."" ifadeleri kullanıldı.[15] Aynı gün gece yarısında bu web sitesinde, Çuhadar'ın 30 Ağustos 2012 tarihli, saldırıda kullandığı patlayıcıları vücuduna sararken ve elinde tabancasıyla görüldüğü fotoğrafları yayımlandı.[15][16]
Saldırı sonrasında yazılı bir açıklamada bulunan Cumhurbaşkanı Abdullah Gül, ""modası geçmiş ideolojilerin peşinde koşan terör grupları"" olarak tanımladığı örgütler tarafından gerçekleştirildiğini belirttiği saldırıyı kınadı.[7] Başbakan Recep Tayyip Erdoğan, yaralılara şifa, saldırıda ölen polis memurunun yakınlarına ise sabır diledi.[6] Çuhadar'ın nüfusunun kayıtlı olduğu il olan Çorum'un valisi Sabri Başköy, Çuhadar'ın Alaca doğumlu olmasına karşın 30-35 yıl önce ailesiyle birlikte köyü terk edip Ankara'ya taşındığını ve o tarihten beri Çorum ile hiçbir bağlantısının olmadığını belirtti.[6] Dutluca Muhtarı Celal Çuhadır da saldırganın kendi köylerinin nüfusuna kayıtlı olduğunu ve ne kendisinin ne de köylülerin kendisini tanıdığını söyleyerek saldırıyı kınadı.[6] Saldırıda ölen Özkan'ın cenaze töreninde konuşan İstanbul Valisi Hüseyin Avni Mutlu, ""terör örgütleri"" için ""Çıktıkları yol yol değildir ve sadece bağımsız Türk adaletinin eline kendilerini teslim etmekle kurtuluşları söz konusudur. Aksi hâlde bu milletin güvenlik güçlerinin kendilerine biçeceği ceza her zaman kendilerine ulaşacaktır."" ifadelerini kullanırken konuşmasını Özkan'ın ailesine ve yakınlarına başsağlığı dileyerek sonlandırdı. Aynı cenaze töreninde İstanbul Emniyet Müdürü Hüseyin Çapkın ise ""Bülent şehit oldu. Şehitlik ölümlerin en kutsalı. İstanbul'un huzuru ve güvenliğini sağlamak için amir-memur 40 bin kişiyiz. Hepimiz de birer Bülent'iz."" söyleminde bulundu.[17]
Saldırı sonrasında karakolun adı, İçişleri Bakanlığının kararı doğrultusunda ""Şehit Bülent Özkan Polis Merkezi"" olarak değiştirildi.[18] Sultangazi Belediyesinin Malkoçoğlu Mahallesi'nde yaptırdığı park, 22 Mayıs 2015'te ""Şehit Polis Bülent Özkan Parkı"" adıyla açıldı.[19]
"
"2015 Sultanahmet saldırısı, 6 Ocak 2015'te İstanbul'un Fatih ilçesindeki Sultanahmet semtinde bulunan İstanbul Emniyet Müdürlüğü Turizm Şube Müdürlüğü önünde, Irak ve Şam İslam Devleti mensubu Diana Ramazova'nın üzerindeki patlayıcıları infilak ettirmesiyle gerçekleştirilen intihar saldırısı. Patlama sonucunda saldırganın yanı sıra bir polis memuru ölürken, bir polis memuru yaralandı.
6 Ocak 2015'te, Fatih ilçesindeki Sultanahmet semtinde bulunan İstanbul Emniyet Müdürlüğü Turizm Şube Müdürlüğü önündeki kulübeye yaklaşan çarşaflı bir kadın, İngilizce olarak cüzdanını kaybettiğini söyledi. Kulübeye girmesi sonrasında ise üzerindeki patlayıcıları patlatarak intihar saldırısı düzenledi.[1] Patlamanın ardından saldırganın yanı sıra, ağır yaralı hâlde hastaneye kaldırılan polis memuru hayatını kaybetti, bir polis memuru ise yaralandı.[1]
Saldırı sonrasında Devrimci Halk Kurtuluş Partisi-Cephesi'ne yakın bir web sitesinden yapılan açıklamayla saldırının, örgüt üyelerinden Elif Sultan Kalsen tarafından gerçekleştirildiği belirtildi. Açıklamada yer saldırının gerekçesi ""Feda savaşçımız tarafından Berkin Elvan'ın katillerinin cezalandırılması ve AKP'nin rüşvetçi, hırsız bakanlarını koruyan faşist devletten hesap sormak"" olarak sunulmuştu.[2] Ölen saldırganın teşhisi için Adli Tıp Kurumuna getirilen Kalsen'in ailesi cesedin Kalsen'e ait olmadığını söylerken emniyetten de saldırganın Kalsen olmadığı yönünde bir açıklama yapıldı.[3] Bir süre sonra da Devrimci Halk Kurtuluş Partisi-Cephesi tarafından yapılan açıklamayla saldırının kendileri tarafından düzenlenmediği ve daha önceki açıklamanın bir hata sonucu yapıldığı bildirildi.[4] Daha sonraları ise saldırının Diana Ramazova adlı Irak ve Şam İslam Devleti'ne mensup Rus vatandaşı tarafından gerçekleştirildiği belirlendi.[5][6][7][8]
"
"2016 Beşiktaş saldırıları, 10 Aralık 2016'da yerel saatte 22:29 sıralarında İstanbul'un Beşiktaş ilçesindeki Vodafone Park yakınında ve Maçka Demokrasi Parkı içinde gerçekleştirilen iki ayrı bombalı intihar saldırısı.
Saldırılar sonucunda 39 emniyet personeli ve 7 sivil ile birlikte 2 canlı bomba saldırganı öldü, 166 kişi yaralandı.[7][8] 11 Aralık 2016'da Türkiye'de ve Kuzey Kıbrıs Türk Cumhuriyeti'nde bir günlük ulusal yas ilan edildi ve bayraklar yarıya indirildi. Saldırılar; aralarında Türkiye, Birleşik Krallık, Almanya, Fransa, Amerika Birleşik Devletleri ve Rusya'nın bulunduğu birçok ülke ve uluslararası kuruluş tarafından terör saldırısı olarak tanımlandı.
Türkiye'de Kürt sorununa çözüm amacıyla 2012 yılında başlayan çözüm süreci ile birlikte TAK saldırılarına ara verdiğini açıkladı. Haziran 2015'te çözüm sürecinin sona ermesi, Hendek operasyonları ve ardından gelen karşılıklı çatışmalar silsilesi nedeniyle Haziran 2015'ten beri PKK tarafından birçok kez saldırı düzenlendi. TAK ise 3 yıl aradan sonra yeni dönem saldırılarının başlangıcı olarak tanımladığı Sabiha Gökçen Havalimanı saldırısını düzenledi.[9][10] Ayrıca devam eden Suriye İç Savaşı nedeniyle Türkiye ile birlikte birçok ülke Irak ve Şam İslam Devleti (IŞİD) tarafından hedef alındı.[9]
Beşiktaş'ta gerçekleştirilen eş zamanlı saldırılar, 2016 yılı içerisinde İstanbul'da gerçekleştirilen beşinci bombalı intihar saldırısı oldu. Bundan önce, 12 Ocak 2016'da Sultanahmet Meydanı'nda ve 19 Mart 2016'da İstiklâl Caddesi'nde IŞİD tarafından düzenlenen intihar saldırılarında 16 turist öldü. 7 Haziran 2016'da ise Vezneciler semtinde bombalı araçla düzenlenen intihar saldırısında 5'i polis memuru, 7'si sivil olmak üzere toplam 12 kişi yaşamını yitirdi. TAK saldırının sorumluluğunu üç gün sonra üstlendi.[9][11] Son olarak 28 Haziran 2016 tarihinde IŞİD tarafından Atatürk Havalimanı'nda düzenlenen intihar saldırısında 45 kişi öldü, 236 kişi yaralandı.
Bombalı saldırılar, 10 Aralık 2016 tarihinde İstanbul ilinin Beşiktaş ilçesinde, Vodafone Park stadyumu ve Maçka Demokrasi Parkı olmak üzere iki ayrı noktada meydana geldi.
İlk saldırı; Vodafone Arena yakınındaki Süzer Plaza ile yan yana olan, daha önce ""Beleştepe"" olarak adlandırılan yerde çevik kuvvet otobüsüne yönelik bombalı araçla düzenlendi. 2016-17 Süper Lig kapsamında Beşiktaş ile Bursaspor arasında oynanan maçın sona ermesinin ardından, önce Beşiktaş taraftarları daha sonra Bursaspor taraftarları stattan ayrılarak otobüslerle yola çıktı. Maçın bitiminden yaklaşık bir buçuk saat sonra çevik kuvvet polislerinin toplanma yerinde saat 22:29'da bombalı bir araç el düzeneği ile patlatıldı.
İkinci saldırı, ilk saldırıdan 45 saniye sonra bir canlı bomba saldırganının Maçka Parkı içerisinde polisler tarafından fark edilmesi sonucu üzerindeki patlayıcı maddeleri infilak ettirmesiyle gerçekleştirildi. Her iki saldırı sonucunda 38 polis memuru, 8 sivil ve iki canlı bomba saldırganı öldü, 166 kişi yaralandı.[12]
Vodafone Arena stadı yanında gerçekleştirilen ilk saldırı, 400 kilogram TNT-RDX-PETN karışımı patlayıcının yerleştirildiği Chevrolet Aveo marka araç ile gerçekleştirildi. Güvenlik güçleri yaptığı açıklamada, ""TNT ile RDX’i bir araya getirme kabiliyetinin üst düzey askeri personel bilgisi ve tecrübe gerektirdiği ve araçtaki bombanın etkisini arttıran üçüncü bir kimyasal madde izine rastlandığını"" belirtti.[1][13] 14 Aralık 2016'da, İstanbul Emniyet Müdürü Mustafa Çalışkan yaptığı açıklamada, patlayıcının fabrikasyon tipi 400 kilogram RDX, PETN ve TNT'den oluştuğunu açıkladı. Çalışkan açıklamasında, ""..Yani bir devlet envanterine kayıtlı olması gerekiyor. Rahat bulunabilecek patlayıcılar değil. Bu da arkasında devlet desteği olduğunu gösteriyor. Saldırıyı bölücü terör örgütü PKK'nın yaptığı kesin"" ifadelerine yer verdi.[2]
Çifte saldırılar sonucunda 39'u emniyet personeli, 7'si sivil ve 2'si intihar saldırganı olmak üzere 48 kişi öldü, 165 kişi ise yaralandı. Hayatını kaybeden emniyet personeli:Ufuk Bozgeyik, Erdem Özçelik, Adem Oğuz, Ali Aksoy, Okan Doğan, Adem Serin, Mehmet Zengin, Soner İdil, Mustafa Öztürk, İlker Uylaş, Durmuş Öcal, Yasin İke, Mehmet Atıcı, Hüseyin Akyüz, Hasan Bilgin, Vefa Karakurdu, Hüseyin Dalgılıç, Murat Yılmaz, Oğuzhan Duyar, Metin Düzgün, Nazif Emre Horoz, Süleyman Sorkut, Kadir Yıldırım, Hamdi Dikmen, Bora Çelik, Mustafa Kemal Devrilmez, Çetin Sarıkaya, Uğur Ürker, Hakan Tanrıkulu, Mehmet Taş, Enes Çiçek, Haşim Usta, Osman Börkoğlu, Ali Osman Şahin, Yakup Çapat. Hayatını kaybeden siviller: Velat Demiroğlu, Ahmet Dokuyucu, Yasin Görkem Yazıcı, İsmail Koç, Tunç Uncu, Selin Çelik, Mustafa Berkay Akbaş. 4 Ocak 2017 tarihinde saldırıda ağır yaralanan polis memuru Muammer Nacakoğlu tedavi gördüğü hastanede öldü.
Saldırılar sonrasında Radyo ve Televizyon Üst Kurumu (RTÜK) tarafından Türkiye Cumhuriyeti Başbakanlığının yazısı ile geçici yayın yasağı getirildi. RTÜK tarafından yapılan yazılı açıklamada ""Millî güvenliğin açıkça gerekli kıldığı hallerde veya kamu düzeninin ciddi şekilde bozulmasının muhtemel olduğu durumlarda geçici yayın yasağı getirilebileceğinin öngörüldüğü"" ifade edildi. İstanbul 2. Sulh Hakimliği'nin kararı ile; patlama anı, patlama sonrası olay yeri, kamu görevlilerinin olay yerinde yürüttükleri çalışmalar, varsa patlama sonucu yaralanan veya hayatını kaybeden kişilere ait görüntülere kesinlikle yer verilmemesi kararlaştırıldı.[14]
Saldırıdan bir gün sonra, 11 Aralık 2016'da TAK saldırıların sorumluluğunu üstlendiğini bir bildiri ile açıkladı.[6] 16 Aralık 2016'da, saldırıları gerçekleştiren iki canlı bomba saldırganından birisinin 20 yaşındaki ""Erdal"" kod adlı Burak Yavuz olduğu belirlendi. Yavuz'un kimliği, Şanlıurfa'nın Suruç ilçesi'nde yaşayan aile üyelerinden alınan DNA örneklerinin karşılaştırılması sonrası kesinleştiği ifade edildi. Bombalı aracı kullanan saldırganın kimliği ise yapılan araştırmalar sonucunda Mardin Kızıltepe nüfusuna kayıtlı Kadri Kılınç olduğu belirtildi.[4]
Beşiktaş’ta düzenlenen saldırılar sonrasında 11 ilde yapılan operasyonlarda, Facebook ve Twitter hesaplarından ""halkı kin ve nefrete sürüklemek"" ve ""terör örgütü propagandası"" suçlarından gözaltına alındı.[15]
Beşiktaş Belediye Meclisi, saldırıda yaşamını yitirenler anısına patlamanın yaşandığı Beleştepe olarak bilinen yerin adını Şehitler Tepesi olarak değiştirdi.[16]
"
"Ocak 2016 İstanbul saldırısı ya da 2016 Sultanahmet saldırısı, 12 Ocak 2016'da İstanbul'un Fatih ilçesindeki Sultanahmet meydanında, IŞİD militanı Suriye kökenli 28 yaşındaki Nebil Fadli'nin,[6] turist kafilesinin arasına girerek[7][8] üzerindeki bombayı[9] infilak ettirmesiyle gerçekleşen intihar saldırısı. Patlama sonucunda saldırgan dahil 11 kişi olay günü ölmüş ve 16 kişi de yaralanmıştır.[10] Tedavi altında olan 2 kişi daha hayatlarını 27 Ocak 2016 ve 22 Şubat 2016 tarihinde yitirmişler ve can kaybı toplam 13 kişiye yükselmiştir. Saldırıda hayatını kaybedenlerin tamamı Alman vatandaşıdır. Patlamada yaralanan 14 kişiden 11’inin yabancı uyruklu olduğu belirlenmiştir ve patlamadan sonra dokuz Alman, bir Norveçli ve bir Perulu hastanede tedavi altına alınmıştır.[10]
Bombacının 28 yaşındaki, Suriye doğumlu Nebil Fadli olduğu haber ajanslarında yer almıştır.[11][12][13][14] Olaydan sonra, Yeni Şafak'ta yer alan habere göre, Nebil Fadli ile gazeteci Hüsnü Mahalli'nin babalarının amca çocukları olduğu iddia edildi.[15][16] Haberden sonra bu iddialara yanıt veren Mahalli ise, Nebil Fadli'yle aynı aşiretten olduklarını, bombacının amcasını tanıdığını belirterek, ''Bu aileyi 30 yıldır tanırım, o zamandan beri radikal dinci, intihar eylemcisi olmaya müsait kişilerdi'' açıklamasında bulundu.[17]
30 Ocak 2018 tarihinde İstanbul 14. Ağır Ceza Mahkemesi'nde görülen davada tutuklu 24 kişiden Atala El Hasan El Mayyuf, Fevzi Muhammed Ali ve Halil Derviş'e ""anayasal düzeni ortadan kaldırmaya teşebbüs"", ""canlı bomba Nebil Fadlı'nın terör amaçlı tasarlayarak 12 kişiyi öldürmesine yardım"", ""16 kişiyi öldürmeye teşebbüs etmeye yardım"" ve ""tehlikeli maddelerin izinsiz olarak bulundurulması veya el değiştirmesi"" suçlarından ağırlaştırılmış müebbet hapis ile 329'ar yıl hapis cezası verildi. Abdulrahman Faiz Rashıd Rashıd ise ""silahlı terör örgütüne üye olmak"" suçundan 6 yıl 3 ay hapis cezasına çarptırıldı ve yurtdışına çıkış yasağı konularak tahliye edildi. Ayrıca diğer 18 kişinin delil yetersizliğinden beraatine karar verildi.[18]
"
"Vezneciler saldırısı, 7 Haziran 2016'da İstanbul'un Fatih ilçesinin Vezneciler semtinde yerel saatte 08:40 (UTC+02.00) sıralarında bomba yüklü araçla gerçekleştirilen bombalı intihar saldırısı.[1] Patlama sonucunda altışar polis memuru ve sivil ile bir saldırgan olmak üzere 13 kişi öldü, 35 kişi yaralandı.[4][5][6][7]
10 Haziran 2016'da, TAK saldırının sorumluluğunu üstlendi.[3][8] Saldırıya ilişkin görülen dava 14 Temmuz 2020 tarihinde sonuçlandı ve sanıklar Eyüp Sever, Murat Bal ve Gülşen Bahadır ağırlaştırılmış müebbet hapis cezasına çarptırıldılar.[9]
"
"Atatürk Havalimanı saldırısı, 28 Haziran 2016'da yerel saatte 21.22'de İstanbul'un Bakırköy ilçesindeki Atatürk Havalimanı'nda gerçekleştirilen silahlı ve bombalı intihar saldırısı.
IŞİD mensubu olduğu belirtilen üç saldırgan, dış hatlar terminalinde önce uzun namlulu silahlarla etrafa ateş açtı, ardından da üzerlerindeki bombaları patlattı. Saldırıda, saldırganlar dahil 48 kişi öldü, 236 kişi yaralandı.[6] İki saldırgan intihar yeleklerini patlatarak öldü, üçüncü saldırganın ise güvenlik güçleri tarafından öldürüldüğü varsayılmaktadır.[7]
29 Haziran 2016'da Türkiye ve Kuzey Kıbrıs Türk Cumhuriyeti'nde bir günlük ulusal yas ilan edildi ve bayraklar yarıya indirildi. Saldırı aralarında ABD,[8] Almanya,[9] Azerbaycan,[10] Birleşik Krallık,[11] Fransa,[12] Suudi Arabistan,[13] Birleşmiş Milletler,[14] NATO,[15][16][17] İslam İşbirliği Teşkilatı[18] gibi ülke ve uluslararası kurumlar tarafından terör saldırısı olarak nitelenmiştir.
Türkiye'de, Çözüm Süreci'nin sona ermesi, Hendek operasyonları ve ardından gelen karşılıklı çatışmalar silsilesi nedeniyle Haziran 2015'ten beri PKK tarafından birçok kez saldırı düzenlendi. Ayrıca devam eden Suriye İç Savaşı nedeniyle Türkiye ile birlikte birçok ülke Irak ve Şam İslam Devleti (IŞİD) tarafından hedef alındı.[19]
Atatürk Havalimanı'nda gerçekleştirilen saldırı, 2016 yılı içerisinde İstanbul'da gerçekleştirilen dördüncü bombalı intihar saldırısı oldu. Bundan önce, 12 Ocak 2016'da Sultanahmet Meydanı'nda ve 19 Mart 2016'da İstiklâl Caddesi'nde IŞİD tarafından düzenlenen intihar saldırılarında 16 turist hayatını kaybetti. 7 Haziran 2016'da ise Vezneciler semtinde bombalı araçla düzenlenen intihar saldırısında 5'i polis memuru, 7'si sivil toplam 12 kişi yaşamını yitirdi. TAK saldırının sorumluluğunu üç gün sonra üstlendi.[19][20]
Ayrıca Atatürk Havalimanı saldırısı, Türkiye Cumhuriyeti tarihinde gerçekleştirilen üçüncü havalimanı saldırısı olarak kayıtlara geçti. 1982 yılında ASALA tarafından Esenboğa Havalimanı'nda düzenlenen saldırıda 9 kişi hayatını kaybetmişti. 23 Aralık 2015'te TAK tarafından Sabiha Gökçen Havalimanı'nda gerçekleştirilen havan topu saldırısında ise bir temizlik işçisi hayatını kaybetmişti.[21]
Saldırı, 28 Haziran 2016 tarihinde yerel saatte 21.22 sularında İstanbul şehrindeki Uluslararası Atatürk Havalimanı'nın dış hatlar terminalinin giriş, çıkış ve otopark noktalarında olmak üzere üç ayrı noktada, Rus vatandaşları Rakim Bulgarov, Vadim Osmanov ve ismi belirtilmeyen üçüncü bir saldırgan[22] tarafından gerçekleştirildi.[23] İki saldırgan güvenlik kontrol noktasındaki x-ışını tarayıcıya yaklaşarak uzun namlulu silahlarla ateş açtı.[24] Polis memurlarının ateşle karşılık vermesinin ardından saldırganlar üzerlerindeki bombaları patlattılar.[25][26]
Güvenlik kamerası görüntülerine göre, saldırganlardan biri üzerindeki bombayı patlattığında Terminal 2 (AHL Uluslararası Terminali) giriş kapısından 24 metre içerideydi.[27] Kapalı devre TV sistemi videosunda, patlamanın bir grup sivilin yakınında gerçekleştiği görülüyordu.[27] Türk yetkililerin açıklamalarına göre terminalin karşısındaki otoparkta gerçekleşen patlama üçüncü saldırgan tarafından tetiklendi.[28]
Basında yer alan güvenlik kamerası görüntülerinde silahlı saldırganlardan birinin terminaldeki yolculara doğru yürüdüğü ve ateş ettiği yer aldı. Görüntülerde saldırganın güvenlik güçleri tarafından vurulduğu ve yere düştüğü, ardından bir polisin saldırgana yaklaştığı, ardından saldırganın üzerindeki patlayıcı düzeneği fark ederek koşarak uzaklaştığı yer aldı. Polisin uzaklaşmasının hemen ardından saldırgan üzerindeki düzeneği patlatarak parçalandığı görüntülendi.[29]
Saldırı esnasında ve saldırının hemen ardından, havalimanının içindeki yüzlerce yolcu ve mağaza çalışanları, tuvaletler, masaların altları gibi bulabildikleri tüm noktalarda saklandılar.[7]
Saldırganlardan ikisi üzerlerindeki patlayıcı düzenekleri patlatarak kendilerini öldürdü. Üçüncü saldırganın ise güvenlik güçleri tarafından öldürüldüğü düşünülmektedir.[7] Saldırıyı düzenleyenlerin toplam 7 kişi olduğu yönünde iddialar basında yer almaktadır.[30][31]
Saldırı sonrası İçişleri Bakanı Efkan Ala ve İstanbul Valisi Vasip Şahin'den bilgi alan Başbakan Yıldırım, İçişleri Bakanlığı bünyesinde kriz masası kurulması talimatı verdi.[23]
Saldırının ardından Atatürk Uluslararası Havalimanı tüm yurt içi ve yurt dışı uçuş trafiğine kapatıldı.[32] Havalimanına inmesi gereken uçaklar Sabiha Gökçen Havalimanı, İzmir Adnan Menderes Havalimanı, Bursa Yenişehir Havalimanı ve Tekirdağ Çorlu Havalimanı'na yönlendirildi.[33] Saat 22.00 sularında hava trafiğine kapatılan ve yaklaşık 5 saat süreyle kapalı tutulan havalimanı, 02.20'de tekrar uçuş trafiğine açıldı. Gece saat 03.00'te açıklama yapan Binali Yıldırım, havalimanının hava trafiğine açıldığını duyurdu.[34]
Amerikan Federal Havacılık Kurulu, Türkiye'den Amerika Birleşik Devletleri'ne ve ABD'den Türkiye'ye tüm uçuşların güvenlik gerekçesi ile durdurulduğunu açıkladı. Yasak, sabah saatlerinde uçuşların normale dönmesi ile kaldırıldı.[35]
İran Havacılık Kurumu Genel İlişkiler Başkanı Rıza Caferzade, İran'dan İstanbul'a düzenlenecek tüm seferlerin ikinci bildiriye kadar durdurulduğunu açıkladı.[36] Swiss International Air Lines 29 Haziran Çarşamba günü İstanbul'a gerçekleştirilecek tüm uçuşların iptal edildiğini belirtti.[37]
Saldırı sonrası Türk Hava Yolları (THY) iç ve dış hatlarda toplam 340 seferini iptal ettiğini açıkladı.[38]
Saldırı sonrası, RTÜK tarafından Türkiye Cumhuriyeti Başbakanlığı'nın talebiyle saldırıya ilişkin yayın yasağı getirildi. Ayrıca, Bakırköy 3. Sulh Ceza Hakimliği, saldırı sonrasında yazılı ve görsel basın, sosyal medya ile internet ortamında faaliyet gösteren medyada, her türlü haber, röportaj ve olay görüntülerine ilişkin yayın yasağı getirilmesine karar verdi.[39][40]
Bilgi Teknolojileri ve İletişim Kurumu (BTK) tarafından yapılan yazılı açıklamada, Atatürk Havalimanı'nda gerçekleştirilen saldırıya ilişkin, kamuoyunda infial uyandırma ve toplumu dehşete düşürmeye yönelik kasıtlı paylaşımlarda bulunanların yasal sorumluluklarının bulunduğu bildirildi.[41]
İntihar saldırısının ardından Twitter, Facebook ve YouTube gibi video ve sosyal paylaşım sitelerine erişim yavaşlatıldı.[42][43]
Takip grubu Turkey Blocks, saldırının ardından Türkiye'ye giren ve çıkan internet trafiğinde geniş ölçekli kısıtlamalar olduğunu açıkladı.[44][45]
Adalet Bakanı Bekir Bozdağ, Türkiye Büyük Millet Meclisi'nde yaptığı ilk resmî açıklamada 10 kişinin hayatını kaybettiğini, 20 civarında yaralı olduğunu belirtti.[48] Saldırı sonrası Atatürk Havalimanı'nda basın açıklaması yapan İstanbul Valisi Vasip Şahin, 28 kişinin hayatını kaybettiğini ve 60'tan fazla yaralı olduğunu ifade etti.[49] Saldırının ardından Ankara'dan Atatürk Havalimanı'na gelen Başbakan Binali Yıldırım ölü sayısını 36, yaralı sayısının ise 147'ye yükseldiği açıkladı.[50]
29 Haziran 2016 tarihi itibarıyla hayatını kaybedenlerin sayısı 42, yaralananların sayısı ise 238 olarak güncellendi.[51] İstanbul Valiliğiden yapılan yazılı açıklamada; kimliği tespit edilen 37 kişiden 10’unun yabancı uyruklu, 3’ünün ise çifte vatandaş olduğu belirtildi. Bunun yanında, hastanelerde yaralı olarak bulunan 239 kişiden 109’unun taburcu edildiği, 130 kişinin tedavilerine devam edildiği ifade edildi.[3]
30 Haziran 2016 tarihinde yapılan açıklamada ölü sayısının 44'e yükseldiği duyuruldu.[52] 2 Temmuz günü bir kişinin daha ölmesiyle ölü sayısı 45'e yükseldi.[6] Saldırganlarla birlikte toplam ölü sayısı ise 48'di.[53]
Amerikan haber ajansı Associated Press saldırının sorumluluğunu Irak ve Şam İslam Devleti (IŞİD)'in üstlendiğini açıkladı.[5] Türkiye Başbakanı Binali Yıldırım yaptığı basın açıklamasında; ""Güvenlik güçlerimizin yaptığı tespitler terör eyleminin DAEŞ örgütünce gerçekleştirildiğini işaret etmektedir. İbareler DAEŞ’i işaret etmekle beraber çalışmalar sürdürülmektedir."" ifadelerine yer verdi.[4]
30 Haziran 2016'da, intihar saldırısını gerçekleştiren üç canlı bomba saldırganından birinin Dağıstan asıllı Rus vatandaşı, birinin Kırgız, diğerinin ise Özbek uyruklu olduğu açıklandı.[54] 1 Temmuz 2016'da, canlı bomba eylemini gerçekleştiren 3 saldırgandan 2'sinin Rakim Bulgarov ile Vadim Osmanov olduğu tespit edildi. Diğer saldırganın kimliğini belirlemeye yönelik çalışmaların sürdüğü belirtildi.[55]
Saldırının planlayıcısının IŞİD'in İstanbul sorumlusu olduğu iddia edilen Çeçenistan uyruklu Ahmet Çatayev olduğu kaydedildi.[56]
1 Temmuz 2016'da, bir açılışta saldırı ile ilgili açıklama yapan Cumhurbaşkanı Erdoğan, “Büyük ihtimalle DAEŞ olduğu ortada. Bunlar İslam adına böyle bir şeyi yaptıklarını söylüyorlar. Bunların İslam’la falan alakası yok, bunların yeri cehennemdir..."" ifadelerini kullandı.[57]
Sabah gazetesi, saldırganların IŞİD'in Rakka'dan gelen 3 saldırı timinden biri olduğunu iddia etti ve saldırganların 25 Mayıs 2016'da Türkiye giriş yaptığını ve Aksaray ilçesinde ev kiraladıklarını belirtti.[58]
Bombalı intihar saldırısı ertesinde, Cumhurbaşkanı Erdoğan başkanlığında Cumhurbaşkanlığı Sarayı'nda bir güvenlik zirvesi yapıldı. Toplantıya Başbakan Binali Yıldırım, Genelkurmay Başkanı Orgeneral Hulusi Akar, Başbakan Yardımcısı Numan Kurtulmuş, İçişleri Bakanı Efkan Ala ve Millî Savunma Bakanı Fikri Işık da katıldı.[59]
29 Haziran 2016'da Türk Silahlı Kuvvetleri Türkiye'ye atış hazırlığındaki IŞİD'e ait katyuşa ve havan silahlarından oluşan 15 hedefin T-155 Fırtına obüsleri ve koalisyon uçaklarının hava harekâtı ile imha edildiğini açıkladı. Ayrıca, Irak'ın kuzeyindeki Kandil Dağları'ndaki PKK hedeflerine düzenlenen hava harekâtında 38 PKK'lının öldürüldüğünü, 7'sinin ise yaralandığını açıkladı.[60]
Saldırının ardından Atatürk Havalimanı dış hatlar terminalinin giriş kısmına güvenlik tedbirleri kapsamında beton bariyerler yerleştirildi.[61]
Saldırı sonrasında CIA direktörü John O. Brennan, saldırının IŞİD terör saldırılarının emarelerini taşıdığını açıkladı.[62]
Havalimanı saldırısı sonrasında Bakırköy Cumhuriyet Başsavcılığı soruşturma başlattı.[63]
30 Haziran 2016'da İstanbul'un Başakşehir, Pendik ve Sultanbeyli ilçelerinde 16 adrese eşzamanlı olarak operasyon düzenlendi. Terörle mücadele ekipleri tarafından gerçekleştirilen operasyonda 3'ü yabancı 13 kişi gözaltına alındı.[64]
3 Temmuz 2016'da, Bakırköy 3. Sulh Ceza Hakimliği, gözaltına alınan 13 kişinin ""silahlı terör örgütüne üye olma"" ve ""tasarlayarak öldürmeye yardım etme"" suçlarından tutuklanmalarına karar verdi.[65]
Saldırıdan bir gün sonra, 29 Haziran 2016 tarihinde Türkiye Hükûmeti tarafından bir günlük ulusal yas ilan edilerek, yurt içi ve yurt dışındaki tüm temsilcilikler ve resmî kurumlarda bayraklar yarıya indirildi.[66][67] Türkiye Cumhuriyeti Cumhurbaşkanı Recep Tayyip Erdoğan da saldırıyla ilgili şu değerlendirmeleri yaptı:
""İstanbul Atatürk Havalimanı'nda meydana gelen terör saldırısını şiddetle kınıyor, bu vahim olayda hayatını kaybeden vatandaşlarımıza Allah'tan rahmet, yakınlarına ve milletimize başsağlığı diliyorum. Mübarek Ramazan ayında meydana gelen bu saldırı, terörün, inanç dahil hiçbir değer gözetmeksizin, kurbanları arasında ayrım yapmaksızın hareket ettiğini göstermiştir. Bu saldırı, terör örgütlerinin, masum sivilleri hedef alan karanlık yüzünü bir kez daha ortaya koymuştur. Bu saldırının, herhangi bir sonuç elde etmeyi değil, sadece ve sadece masum insanların kanı ve acısı üzerinden dünyaya ülkemiz aleyhinde propaganda malzemesi üretmeyi hedeflediği açıktır.""[68]
Saldırı sonrası Türkiye ile dayanışma, saldırıda hayatını kaybedenlerin anısına amacıyla Berlin de bulunan Brandenburg Kapısı, Paris'te bulunan Eyfel Kulesi,[71] Tiflis'in sembollerinden Tiflis Televizyon Kulesi,[72] Bosna Hersek'in en önemli sembollerinden biri olan tarihi Mostar Köprüsü, Kuveyt'in başkentteki Kuveyt Kuleleri, Avustralya'nın Victoria eyaletindeki bazı binalar, Meksika'nın başkenti Meksiko'da bulunan dışişleri bakanlığı binası Türk bayrağı ile aydınlatıldı.[73]
2016 Avrupa Futbol Şampiyonası'nda Portekiz ile Galler arasında oynanan yarı final maçı öncesinde saldırıda hayatını kaybedenler için saygı duruşunda bulunuldu.[74] Azerbaycan'da 2. Lig ekibi Şuşa Karabağ ile Neftçi genç takımları arasında oynanan hazırlık maçında saldırıda hayatını kaybedenler anıldı[75]
"
"2010 İstanbul saldırısı, 31 Ekim 2010 tarihinde 10.34'te Taksim Meydanı'nda TAK tarafından[1] sivillere karşı gerçekleştirilen bombalı intihar saldırısında içinde polislerin de olduğu 17'si sivil, 32 kişi yaralanmıştır.
Halkalı, Küçükçekmece'de 22 Haziran 2010'da askerleri taşıyan bir sivil otobüsün geçişi sırasında PKK'lıların yol kenarına yerleştirdiği bombanın infilak etmesi sonucu 17 yaşında asker kızı ve 4 asker ölmüş, 12 kişi de yaralanmıştı.[2] 31 Ekim'de İstanbul'un en işlek meydanlarından Taksim Meydanı'na polislerin sürekli beklediği alana doğru bir canlı bombanın üzerindeki patlayıcıları patlatması sonucu 17’si sivil olmak üzere 32 kişi yaralanmıştır. Saldırı sonrası olay yerine gelen dönemin İstanbul Valisi Hüseyin Avni Mutlu, ""Olayda sivil vatandaşların da etkilenmiş olması terörün ne derece acımasız olduğunun görüntüsüdür. Bu bir insanlık suçudur"" demiştir.[3]
Taksim'de Taksim Cumhuriyet Anıtı'nın çevresinde sürekli görev yapan polisleri hedef alan bombalı saldırı sonrası[4] canlı bombanın PKK'lı Vedat Acar olduğu açıklandı.
"
"Mart 2016 İstanbul saldırısı, 19 Mart 2016'da yerel saatle 10.55'te Türkiye'nin İstanbul şehrinin Beyoğlu ilçesindeki İstiklal Caddesi'nde Irak ve Şam İslam Devleti ile bağlantılı Mehmet Öztürk'ün üzerindeki patlayıcıyı patlaması sonucu meydana gelen bombalı intihar saldırısı. Saldırı sonucu; 3'ü Amerikan-İsrail vatandaşı, 1'i İran vatandaşı ve 1'i saldırgan olmak üzere 5 kişi öldü, 36 kişi yaralandı.[2][3][4] 12 Ocak'ta gerçekleştirilen Sultanahmet saldırısının ardından, 2016 yılında İstanbul'da meydana gelen ikinci bombalı intihar saldırısıdır.
Saldırıdan birkaç gün önce Almanya, İstanbul'daki vatandaşlarını bir saldırı olabileceği ile ilgili uyardı. 17 Mart'ta ise İstanbul'daki İstanbul Özel Alman Lisesi ve Almanya'nın Ankara ve İstanbul'daki diplomatik temsilcilikleri güvenlik gerekçesiyle tatil edildi. Bunun üzerine İstanbul Valiliği açıklama yaparak uyarıyı ""yabancı ülke temsilciliklerinin teyide muhtaç duyumları"" olarak nitelendirdi, ayrıca ""sansasyonel ve gayri ciddi haber ve söylentileri dikkate almamaları” konusunda vatandaşlara çağrı yaptı.[5]
Saldırı, 19 Mart 2016 Cumartesi günü yerel saatle 10.55 civarında Beyoğlu ilçesinde bulunan İstiklal Caddesi üzerindeki Beyoğlu Hükûmet Konağı'nın önünde gerçekleştirildi. Saldırı noktasının birkaç metre kuzeyinde Yunanistan'ın İstanbul Başkonsolosluğu binası bulunmaktadır.
Saldırı sonrası İstiklal Caddesi'ne sivil ve resmi araç giriş çıkışı yasaklandı. Dönemin İstanbul Valisi Vasip Şahin tarafından yapılan ilk açıklamada saldırının bombalı saldırı olduğu, saldırının intihar bombacısı tarafından Beyoğlu'nda kaymakamlık önünde yapıldığı bildirildi.[6]
Saldırıdan bir gün sonra, 2015-16 Süper Lig kapsamında Türk Telekom Stadyumu'nda oynanacak olan Fenerbahçe-Galatasaray derbisi somut bir istihbarat ve güvenlik problemi gerekçesiyle İstanbul Valiliği'nin kararı ile, Türkiye Futbol Federasyonu ve futbol kulüplerinin görüşleri alınarak ileri bir tarihe ertelendi.[7]
Bombalı saldırının ardından Twitter ve Facebook gibi sosyal medya sitelerine erişim kısıtlandı. RTÜK ise saldırıyla ilgili yayınları geçici olarak yasakladı.[8] RTÜK, saldırıdan birkaç gün sonra İstanbul Cumhuriyet Başsavcılığı tarafından konulan yayın yasağının kaldırıldığını duyurdu.[9]
Saldırıda intihar saldırganının yanı sıra 3 İsrail ve 1 İran vatandaşının öldüğü, 3'ü ağır 36 kişinin yaralandığı, yaralılar arasında 6 İsrail vatandaşının da bulunduğu bildirildi.[10][12] İsrail Dışişleri Bakanlığı Sözcüsü Emmanuel Nahshon saldırıda yaralananlar arasında İsrail vatandaşları olduğunu doğruladı.[13]
20 Mart'ta İçişleri Bakanı Efkan Ala tarafından yapılan açıklamada, saldırının Irak ve Şam İslam Devleti ile bağlantısı bulunan Mehmet Öztürk tarafından gerçekleştirildiği belirtildi.[14]
"
"1970 İstanbul kolera salgını, 1961 ile 1975 arasında yayılan Yedinci kolera pandemisinin bir parçasıdır. Salgın ilk olarak Sağmalcılar'da baş göstermiş, Esenler ve Taşlıtarla'ya da sıçramıştır. Salgının kaynağının Habipler köyündeki dereye karışan çöp suları olduğu düşünülmektedir.
13 Ekim 1970 günü saat 04.00'te Çapa Kliniğine 15, Cerrahpaşa Hastanesine 10 ve Samatya Hastanesine 8 hasta kusma ve ishal şikayetiyle başvurmuştur.[1] Salgından ilk kez Cumhuriyet gazetesi ""Sağmalcılar'da salgın hastalık baş gösterdi"" başlığıyla 14 Ekim 1970'te bahsetmiştir. 15 Ekim'de ise salgında hasta sayısının 150'yi aştığını belirtmiştir. Dönemin sağlık bakanı Vedat Ali Özkan, bunun içme suyundan bulaşan gastroenterit olduğunu söylemiştir.
16 Ekim günü İl Hıfzıssıhha Kurulu aldığı kararlarla, damacana ve bidonlarda su, kalıp buz ve dondurma, açıkta balık, köfte ve lahmacun satışını yasaklamış; çevreden merkeze doğru aşı kampanyası yapılacağını ve hastalık görülen evlere sarı kağıtlar asılacağını duyurmuştur. Bu evlerde yaşayanlar işe ve okula bir süre gitmeyecek ve her yer dezenfekte edilecektir; hastalıktan ölenler antiseptik solüsyon ile yıkanacak ve mezarlar kireçlenecektir; umumi tuvaletler temizlenecektir; okullarda beslenme eğitimine 15 gün ara verilecektir; süt ve yumurtalı besinleri yapanlar sıkı kontrolden geçirilecektir; halk eğitimleri verilecektir.
20 Ekim günü Vedat Ali Özkan, salgının kolera olduğunu kabul etmiştir.
27 Ekim günü yani salgının 15. gününde İstanbul'un çeşitli bölgelerinden koleraya yakalananlar olduğu bildirilmiştir.Buna göre, Mecidiyeköy 55, Zeytinburnu 24, Kadıköy 23, Gaziosmanpaşa 20, Bakırköy 15, Üsküdar 14, Fatih 13, Eyüp 9, Kasımpaşa 7, Küçükköy 6, Şehremini 6, Topkapı 5, Balat 4, Davutpaşa 3, Rami 3, Küçükyalı 3 ve Yedikule 2 kişi salgından etkilenmiştir.
28 Ekim'de Başbakan Süleyman Demirel bölgeyi ziyaret etmiştir. Esenler Belediye başkanı Nadir Bayır'ın ""Hükümetimizin yoklamadığı, gelmediği, yardım etmediği beldemizde tifo, tifüs, kolera gibi hastalıklar gelip yerleşmiş ve diğer bulaşıcı hastalıklar da sıraya girmiştir. Devlet yönetiminde sorumlu kişilerin tarafsız olmaları ve hizmetlerin politik mülahazalardan ziyade gerçek ihtiyaçlara göre yapılması gerektiği inancındayım."" sözlerine Demirel, ""Esenler Belediye olalı ne kadar oldu?” diye sormuş ve şunları söylemiştir: “Sen, bana yüz yıllık dertleri sayıyorsun. Sefalet edebiyatıyla bir şey yürümez. Senin durumunda binlerce köy var. Ankara’da, İstanbul’da, İzmir’de de lağımlar açıkta akıyor. Ankara’nın ortasında lağım geçiyor. Bunların hepsi kapatılmış da bir tek Esenlerinki mi kapatılmamış?”
Salgın, Cerrahpaşa Tıp Fakültesi hocası Ekrem Kadri Unat'ın karantinaya gerek olmadığını Dünya Sağlık Örgütü'ne bildirmesi üzerine Türkiye'ye yönelik ambargo da rafa kalkmıştır. Salgından beş ay sonra, 1 Nisan 1971'de Sağmalcılar bölgesinin adı IV. Murat'ın sadrazamı Bayram Paşa'dan esinlenerek Bayrampaşa olarak değiştirilmiştir.[2]
"
"7,5 milyon kişi (resmî olmayan tahminler)[65]
Gezi Parkı olayları veya Gezi Parkı direnişi, 28 Mayıs 2013 tarihinde, ilk olarak İstanbul'daki Taksim Gezi Parkı için hazırlanan kentsel gelişim planına karşı çıkmak amacıyla düzenlenen, daha sonrasında ifade özgürlüğü, medya sansürü, otoriteryanizm gibi toplumsal sorunlara ve Erdoğan'ın baskıcı yönetimine karşı toplumsal bir harekete dönüşen protesto hareketleridir.[72]
Protestolar, 61. Türkiye Cumhuriyeti Hükûmeti'nin, İstanbul'un Beyoğlu ilçesinde bulunan ve sadece umumi hizmette kullanılmak koşulu ile tapuda İstanbul Büyükşehir Belediyesi'ne tahsis edilmiş olan Taksim Gezi Parkı'na İstanbul 6. İdare Mahkemesi ve 2 Nolu Kültür ve Tabiat Varlıklarını Koruma Kurulu kararı olduğu hâlde Topçu Kışlası'nı Taksim Yayalaştırma Projesi çerçevesinde imar izni olmadan yeniden inşa etmesini engelleme eylemi olarak başladı ve parkta yapılan bir oturma eyleminin şiddet kullanılarak tahliye edilmesine duyulan öfkeyle ateşlendi.[73] Ardından, Türkiye'nin dört bir yanında, basın, ifade ve toplanma özgürlüğü ile AKP hükûmetinin Türkiye'nin laikliğini zedelemesi gibi çok çeşitli kaygıları protesto eden destek gösterileri ve grevler düzenlendi. İlk çevre protestosunu organize eden küçük bir topluluğun ötesinde merkezi bir liderliğin olmadığı protestolar, İşgal hareketi ve 1968 Mayıs olaylarıyla karşılaştırıldı. Sosyal medya, protestolarda kilit bir rol oynadı, çünkü Türk medyasının büyük bir kısmı özellikle ilk aşamalarda protestoları küçümsedi ve protestolara sansür uyguladı. Hükûmetin tahminiyle yaklaşık 3,6 milyon kişi, Türkiye genelinde ilk Gezi Parkı protestosuyla bağlantılı yaklaşık 5.000 gösteriye aktif olarak katıldı. Yirmi iki kişi hayatını kaybetti ve çoğu ağır olmak üzere 8.000'den fazla kişi yaralandı.[74]
Taksim Gezi Parkı'ndaki oturma eylemi, polisin 1 Haziran'da Taksim Meydanı'ndan çekilmesinin ardından yeniden başladı ve binlerce protestocunun çadırlarda yaşadığı, kütüphane, sağlık merkezi, gıda dağıtımı ve kendi medyalarını kurdukları bir protesto kampına dönüştü. Gezi Parkı kampının 15 Haziran'da çevik kuvvet tarafından temizlenmesinin ardından protestocular Türkiye'nin dört bir yanındaki diğer parklarda toplanmaya başladı ve protestoları ilerletmenin yollarını tartışmak üzere halka açık forumlar düzenledi.[75] Türkiye Başbakanı Recep Tayyip Erdoğan, 2 Haziran'da protestocuları ""birkaç çapulcu"" olarak nitelendirdi.[76] Polis, protestoları göz yaşartıcı gaz ve tazyikli su ile bastırdı. Olaylarda 11 kişi hayatını kaybetti, 8.000'den fazla kişi yaralandı ve 3.000'den fazla kişi tutuklandı. Polis şiddeti ve hükûmetin protestocularla diyalog kurmaması, bazı yabancı hükûmetler ve uluslararası kuruluşlar tarafından eleştirildi.[77][78]
Protestocuların yelpazesinin geniş olduğu ve hem sağ hem de sol görüşlü bireyleri kapsadığı belirtildi. Protestocuların şikâyetleri; yerel çevre sorunlarından, Recep Tayyip Erdoğan'ın otoriterliği,[79][80] alkol yasağı, toplum içinde öpüşme tartışması ve Suriye'deki savaş gibi konulara kadar uzanıyordu. Protestocular, kendilerini çapulcu olarak adlandırarak, Erdoğan'ın kendilerine yönelik hakaretini sahiplendiler. Twitter'daki pek çok kullanıcı da kullanıcı adlarını değiştirerek çapulcu adını kullandı.[81] Çeşitli analistlere göre protestolar, Erdoğan'ın on yıllık döneminin en zorlu olayları ve on yıllardır ülke çapında yaşanan en önemli huzursuzluk gösterisiydi.[82][83]
27 Mayıs 2013 tarihinde iş makinelerinin parka girmesinin ardından bu haberin sosyal medya aracılığıyla kısa sürede yayılması sonucunda bazı aktivistlerin parka gidip çalışmaları durdurmaya çalışmasına polis orantısız müdahalede bulunmuştur.[84][85] Bu müdahaleler ve dönemin başbakanı Recep Tayyip Erdoğan'ın inşaatın yapımında ısrarcı açıklamaları ile protestolar hükûmet karşıtı gösterilere dönüşmüş ve başta Ankara, İzmir gibi büyükşehirler olmak üzere Türkiye'nin diğer illerine de yayılmıştır.[84][86][87][88] 1 Haziran tarihinde polis kuvvetleri Taksim Meydanı'ndan çekilmiştir ve protestocular Gezi Parkı'nda bir kamp kurmuşlardır.[89] Kampta gönüllülerin çalıştığı kütüphane, revir, mutfak gibi tesisler kurulmuştur. 15 Haziran akşamındaki polis müdahalesi sonrasında ise Gezi kampı dağıtılmıştır.[90] Bu olaydan sonra Türkiye'nin çeşitli illerindeki parklarda forumlar düzenlemeye başlanmıştır.[91]
Projenin dayanağı olan planlar İstanbul 1. İdare Mahkemesi tarafından 6 Haziran 2013 tarihinde iptal edilmiştir.[92] Başbakan Erdoğan'ın göstericilere ""çapulcu"" demesi sonrasında, bu kelimenin kullanılmasından dolayı 2003 yılında açılan bir davada davacıya 10 milyar TL (Şimdiki 10.000 TL) tazminat ödendiğine dair emsal kararı ortaya çıkınca[93] protestocular kendilerini çapulcu kelimesi ile ifade etmeye başlamışlardır. Bazı medya kuruluşlarının gösteri ile ilgili haberleri yayınlamamasına tepki gösterilmiştir. Örneğin CNN Türk haber kanalının gösterilerin yoğun olduğu sırada penguenlerle ilgili belgesel yayınlaması karikatürler ve çeşitli şekillerde tepkilere neden olmuştur ve penguen de gösterilerde kullanılan sembollerden biri hâline gelmiştir. İçişleri Bakanlığı'nın 23 Haziran'da yaptığı açıklamaya göre Bayburt ve Bingöl hariç 79 ilde düzenlenen eylemlere toplam 2,5 milyon kişi katılmış, bundan daha fazla kişi de sosyal ağlar aracılığıyla görüşlerini aktarmışlardır.[94] Olaylar sonucunda 8 sivil (Mehmet Ayvalıtaş, Abdullah Cömert, Ethem Sarısülük, Ali İsmail Korkmaz, Ahmet Atakan, Berkin Elvan, Burak Can Karamanoğlu, Mehmet İstif ve Elif Çermik)[9][66][95][96][97][98][99][100] ve 2 güvenlik görevlisi (polis komiseri Mustafa Sarı ve polis memuru Ahmet Küçüktağ)[68] hayatını kaybetmiş, 9063 kişi yaralanmıştır. Türkiye Cumhurbaşkanı Recep Tayyip Erdoğan 18 Haziran 2016 tarihinde katıldığı bir davette Gezi Parkı'nın yıkılıp yerine tekrar topçu kışlası yapılacağını dile getirdi.[101] Bu açıklamanın ardından insanlar Twitter'da açıklamaya tepki gösterdi.
Taksim Meydanı ve Taksim Gezi Parkı'nın da içinde bulunduğu alan, çeşitli Osmanlı tebaasına ait mezarlık olarak kullanılmaktaydı.[102][103] Bu mezarlıkların üzerine ve yanına 1806 yılında Halil Paşa Topçu Kışlası inşa edildi. Kışla; askerî işlevlerinin yanı sıra cambaz gösterileri, at yarışları, Rum hacıların konaklaması gibi amaçlarla da kullanılmaktaydı. II. Meşrutiyet döneminin başında İstanbul'a getirilen meclisi ve padişahı korumakla görevli avcı taburları kışlaya konuşlandırıldı.[104][105][106] İlerleyen yıllarda yitirilen kışla, 1913'te Sanayi ve Ticaret Şirket-i Milliye-i Osmaniye'ye satıldı.[107] Binanın orta kısmındaki eğitim alanı futbol sahası hâline getirildi ve uzun yıllar futbol maçları ve çeşitli gösteriler için kullanıldı. Cumhuriyetin ilanından sonra da kışlanın avlusundaki futbol sahası futbol karşılaşmaları için kullanılmayı sürdürdü ve kışla Taksim Stadı adını aldı. Sonradan BJK İnönü Stadyumu'nun yapılmasıyla kışla bu işlevini kaybetti. Mezarlıklar 1926 yılında sökülmeye başlandı ve parsellenerek özel mülkiyet olarak satıldı.[102] 1930'lu yılların sonunda Fransız mimar Henri Prost'un hazırladığı imar planı doğrultusunda kışla, 1939 yılında yıkıldı.[108][109] Orijinal olarak tiyatro, sinema ve sergi salonlarının yer aldığı Prost projesinden 1940'lı yıllarda vazgeçildi. 4 Eylül 1942'de, Cumhurbaşkanı İsmet İnönü'nün katıldığı resmî açılışla başlayan Gezi Parkı inşası, 1943 yılında tamamlandı ve İstanbul Belediye Başkanı Lütfü Kırdar tarafından açıldı. Etrafına daha sonra yeni otellerin yapılması ve çevre düzenlemeleriyle, parkın kapladığı alan zamanla azaldı.[110][111]
16 Eylül 2011 tarihinde İstanbul Büyükşehir Belediyesi oy birliği ile Taksim Yayalaştırma Projesi'ni kabul etti. Bu plan 4 Ocak 2012 tarihinde Kültür ve Tabiat Varlıklarını Koruma Yüksek Kurulu tarafından da onaylandı. Bu proje kapsamına yeniden inşa edilecek Topçu Kışlası'nın 3 katlı olacağı ve yaklaşık 28.900 metrekarelik bir inşaat alanına sahip olacağı açıklandı.[112] Mevcut parkın yerine bir bina inşa edilecek olması ve parkın yok olması hususlarında birçok sivil toplum örgütü ve gruplar olumsuz eleştiriler getirdi. Projenin resmen açıklanmasından itibaren birçok etkinlik, protesto ve yürüyüş etkinlikler düzenlendi. 6 Şubat 2012 tarihinde Mimarlar Odası ve Şehir Plancıları Odası Gezi Parkı'nın tescillenmesi için 2 Numaralı Kültür ve Tabiat Varlıklarını Koruma Kuruluna başvuruda bulundu.[113] Haziran 2012'de Başbakan Recep Tayyip Erdoğan, Topçu Kışlası'nın aslına uygun olarak yeniden inşa edileceğini açıkladı.[114] Bu konuda ilk protestolardan birisi 6 Haziran 2012 tarihinde gerçekleşti. Gezi Parkı'nda toplanan Taksim Dayanışması grubu üyeleri bir basın açıklaması yaparak dağıldılar.[115] 4 Ekim 2012 tarihinde Gezi Parkı'nın yıkılması için ilk çalışmalar başladı. Kışla inşaatı projesi kapsamında parkın meydana ve Cumhuriyet Caddesi'ne bakan kısımlarında yer alan dükkân sahiplerine sözleşmelerinin yenilenmeyeceği, bundan böyle kiralarını işgaliye olarak vereceklerine dair tebligat yapıldı. Proje kapsamında parktaki ağaçların proje müellefi mimar Halil Onur'un şirketi tarafından işaretlenmesi de bu dönemde başladı.[116] 2012 yılının Kasım ayında, başta Taksim Dayanışması üyeleri olmak üzere birçok kişi ve kuruluş Gezi Parkı'nın yıkılmasına karşı Taksim'de nöbet tutacaklarını açıkladı.[117] 2 Mart 2013 tarihinde Taksim Dayanışması grubu üyeleri parkın yıkımına karşı Taksim Metro İstasyonu çıkışında imza kampanyası düzenlemeye başladı.[118] 14 Nisan 2013 tarihinde bu alanın kışlaya dönüştürülmesini protesto amaçlı Taksim Gezi Parkı Koruma ve Güzelleştirme Derneği tarafından 1. Taksim Gezi Parkı Festivali düzenlendi.[119] Protestolar ilk olarak Taksim Gezi Parkı'nın yıkılmasını önleme amacıyla başlasa da, olaylar AKP’nin izlediği diğer politikalara karşı gösterilen tepkilerle büyüdü.[120] 2011 yılından itibaren, çeşitli yerli ve yabancı kurum, kuruluş, basın-yayın organı ve siyasetçiler tarafından Recep Tayyip Erdoğan liderliğindeki iktidar partisi Adalet ve Kalkınma Partisinin; ifade, basın ve internet kullanımı, alkol tüketimi,[121] kürtaj, televizyon ve toplanma özgürlükleri üzerindeki baskılarının arttığı konusunda endişeler dile getirildi.[122][123][124][125][126] Hükûmetin Suriye'deki iç savaşa karşı tutumu[127] ve giderek artan otoriter faaliyetleri de toplumsal gerginliğin artmasında etkili olduğu da iddia edildi.[120][128] Bunun yanında 28 Mayıs 2013 tarihinde dönemin başbakanı Erdoğan'ın dini gerekçelerle alkol düzenlemesi yapıldığı eleştirilerine ""İki tane ayyaşın yaptığı yasa muteber de dinin emrettiğinin neden reddedilmesi gerekiyor"" cevabını vermesi gibi -toplumda Atatürk ile İsmet İnönü'ye atfedildiği intibaı uyandıran- olayların öncesindeki ve olaylar sırasında kullanılan sert, iğneleyici üslup eleştirilere,[129][130][131] olayların iyice büyümesine ve protestolara katılan kesimin genişlemesine neden olmuştur.[132][133]
Türk Tabipleri Birliği'nin (TTB) yaptığı açıklamaya göre 12 Haziran itibarıyla olaylar esnasında tazyikli su, kısa mesafeli biber gazı atışları ve plastik kurşunlardan dolayı 7.478 kişi yaralanmıştır. 91 kişi kafa travmasına uğradı, 10 kişi gözünü kaybetti ve 1 kişinin de dalağı alındı.[a] TTB, Taksim Gezi Parkı’ndaki ve Ankara’da Mülkiyeliler Birliği’nde kurulan revirlere tedavi yapıldığı sırada polis tarafından gaz bombası ile müdahale edildiğini de bildirmiştir.[134]
15 günde 150.000 adet gaz bombası atıldığı, 3.000 ton su sıkıldığı, OC Gas, CS Gas ve CR Gas olmak üzere 3 çeşit gaz sıkıldığı, göz gibi hassas organlarda kalıcı hasarlar verebilen FN-303 adlı silahtan göstericileri boyamak için ‘bizmut’ içeren kapsüller atıldığı medyada yer aldı.[135]
Polisin müdahaleleri sırasında protestolara katılmayan vatandaşlara saldırılması,[136][137][138][139] biber gazı tüfeklerinin insanları yaralamak veya öldürmek üzere çok yoğun bir şekilde hedef gözetilerek kullanılması, bu silahları kapalı mekanlara ya da konutlara atması, çeşitli dükkânlara ve evlere mahkeme kararı olmadan zorla girmesi medya organlarında yer almıştır.[140] Ayrıca birçok ilde polis ile birlikte hareket ederek göstericilere çivili sopalar ile saldıran siviller ortaya çıkmış, daha sonra bu kişilerden bir kısmının sivil polis olduğuna dair haberler çıkmıştır.[141][142][143][144][145][146][147] Ayrıca, bu kişilerin polis ile birlikte yakaladıkları kişilere işkence yaptıkları iddiaları medyada yer almıştır. Polisin müdahaleler sırasında kask numaralarını çeşitli yöntemler ile kapattığı gözlemlenmiş, bu durum polislerin müdahale öncesinde yasaları çiğneme niyetinde oldukları şeklinde değerlendirilmiştir.[148][149][150]
Eylemler sırasında olayları haber olarak vermeyen medya kanallarına ait bazı araçlar, göstericilerin arasında kalan bazı polis araçları, Gezi Parkı şantiyesi için getirilmiş bazı araç ve malzemeler eylemciler tarafından tahrip edilmiştir. Tahrip edilen 6217 nolu polis aracında AK-47 Kalaşnikof silah göstericiler tarafından bulunmuş ve polise teslim edilmiştir.[151] Olayların olduğu günlerde 7 polis intihar etmiş, bu polislerin olayların etkisiyle intihar ettiği iddiası ise Emniyet Müdürlüğünce yalanlanmıştır.[152] Olaylar borsa, turizm, ekonomi ve bölge esnafını olumsuz etkilemiştir.[88][153][154][155]
Anadolu Ajansı'nın raporuna göre, olaylar boyunca, protestocular tarafından 46 kamu binası, 231 polis aracı ve 44 ambulans kullanılmaz hâle getirilmiştir. 326 iş yeri ve 201 araç tahrip edildi, 80 belediye otobüsü ve 85 otobüs durağı yakılmıştır.[156] Dönemin İçişleri Bakanı Muammer Güler'in açıkladığı resmî rakamlara göre ise 4 Haziran itibarıyla 77 ilde 603'e yakın eylem gerçekleşmiş, gerçekleşen bu eylemler sırasında 280 iş yeri, 1 özel konut, 6 kamu binası, 18 belediye otobüsü, 207 özel araç, 103 polis aracı, bir polis merkezi ve 11 AK Parti hizmet binasının yanı sıra başta Ankara ve İstanbul'da olmak üzere çok sayıda otobüs durağı, trafik ışık ve levhaları, MOBESE kameraları,[157] bankamatikler ve kaldırımlara çeşitli şekilde zarar verilmiştir. İlk tespitlere göre, bu zararların 70 milyon liranın üzerinde olduğu ifade edilmiştir; özel iş yerlerinde ve diğer yerlerde yapılan tespitler dahil edilmemiştir.[158] Protestoların ilk günlerinde 3 televizyon kanalının canlı yayın araçlarına ağır hasar verilmiştir.[159] Ayrıca bazı ATM'ler ve belediye otobüsleri de ateşe verilmiştir.[153] Çiğli'deki protestolar sırasında AKP ilçe binası kundaklanmıştır.[160]
Gösteriler sırasında bazı gruplar tarafından BDP ve Türkiye Cumhuriyeti tarafından terör örgütü olarak tanımlanan PKK bayrakları ile PKK'nın kurucusu Abdullah Öcalan posterlerinin açılması tartışmalara sebep oldu. Bayrakları açan gruplara bazı kişiler ‘PKK dışarı’, ‘Apo dışarı’, ‘Kahrolsun PKK’, ‘Mustafa Kemal’in askerleriyiz’ sloganları atarak ve su şişeleri fırlatarak tepki gösterdi, ancak göstericiler her grubun bayrağının açılabileceği kararıyla bayrakların ve posterlerin indirilmesini engelledi.[161][162]
1979 yılında yasa dışı bir örgüt olarak[nerede?], THKO'nun bölünmesinden sonra gerçekleştirilen bir kongreyle kurulan TİKB, protestolar sırasında öldürülen Ethem Sarısülük'ün ölümünün ardından resmî internet sitesinde bir bildiri yayınladı. Bu bildiride Sarısülük'ün Türkiye İhtilalci Komünistler Birliği üyesi olduğu iddia edildi.[163][birincil olmayan kaynak gerekli][164]
Protestolar sırasında yaşananlar nedeniyle hayatını kaybedenlerin listesi aşağıdaki gibidir:
Boğaziçi Üniversitesi Siyaset Bilimi ve Uluslararası İlişkiler bölümünde öğretim görevlisi olan Koray Çalışkan,[193] protestoların kendinden çok emin ve otoriter bir politikacı olan Erdoğan ve partisi için bir dönüm noktası olacağını söylemiştir. Ayrıca Erdoğan'ın başkanlık sistemine geçiş hesaplarını da etkileyeceğini ifade etmiştir.[194]
Massachusetts Teknoloji Enstitüsü’nde ekonomi profesörü olan Daron Acemoğlu, New York Times gazetesine protestolar üzerine yazdığı makalesinde “Sandık doğru seçenekleri sunmadığında demokrasi eylemle ilerler.” yorumunda bulunmuştur.[195][196]
Taksim, İstanbul'un turistler tarafından en çok ziyaret edilen yerlerinden biri, 30.000 yatak kapasiteye sahip konaklama ve eğlence merkezidir. 16 Haziran'da TUROB Başkanı Timur Bayındır, sadece İstanbul değil tüm Türkiye’de iptallerde patlama yaşandığını, yurt dışından yapılan bütün kongre ve seminerlerin iptal edildiğini, yurt içinden düzenlenen etkinliklerin de tamamına yakınının iptal edildiğini söyledi.[154][155][197] Kapalıçarşı Esnaflar Derneği Yönetim Kurulu Başkanı Dr. Hasan Fırat, “Esnaf çok kötü durumda. Normal ciromuzun ancak yüzde 20’sini yapabiliyoruz, kayıp yüzde 80. Kapalıçarşı neredeyse çöktü” dedi.[198]
Birçok ülke vatandaşlarına Türkiye'ye gitmeleri hâlinde dikkatli olmaları uyarısında bulunmuştur.[199][200]
İstanbul borsası 3 Haziran günü olayların da etkisiyle %10,47'lik sert bir düşüş yaşamıştır. 6 Haziran günü de başbakan Recep Tayyip Erdoğan'ın Tunus ziyareti dönüşünde yaptığı konuşma borsaya yeni bir satış dalgası getirmiştir. Konuşma öncesi %1,5 seviyesinde olan kayıp, Erdoğan'ın geri adım atmayacaklarını açıklamasıyla endeksteki kayıp %5,5'e kadar yükselmiştir. Türk devlet tahvilleri uluslararası piyasalarda değer kaybetmiştir.[201] Olayların devam etmesi ekonomik piyasalarda tedirginliğe sebep olmuş ve 3 Haziran günü TL'nin değer kaybetmesiyle dolar ve euro hızla yükselerek yılın en yüksek seviyesini görmüş[202] ve Borsa İstanbul da hisseler hızla değer kaybetmiştir.[203] Her ne kadar Recep Tayyip Erdoğan kur yükselişinin sebebini Gezi Parkı olayları olarak göstermeye çalışsa da asıl sebep 22 Mayıs 2013 tarihli FED açıklamalarıdır[204][205] İktidara yakın SETA da bu görüşte yazı yayımlamıştır.[206]
Tüm Türkiye'ye yayılan Gezi Parkı eylemleri nedeniyle perakende cirolarında, restoran ve sinema müşterisinde yüzde 30-90 arası düşüşler yaşandığı belirtilmiştir. Kayıp, turizm satışlarına da yansıdı. Pek çok markanın en yüksek satışı yaptığı Beyoğlu mağazasını günlerdir açamaması iş dünyasını etkiledi. Türkiye'nin en büyük sinema zinciri Cinemaximum'un bağlı olduğu Mars Entertainment'ın CEO'su Muzaffer Yıldırım, sinema seyircisinin Gezi eylemleri başladığından bu yana ortalama yüzde 70 azaldığını söyledi.[207]
Türkiye genelindeki protesto ve yürüyüşler sırasında, evlerinden destek vermek isteyen insanlar ışıklarını yakıp söndürerek ve tencere gibi eşyalara vurarak, arabalarındaki insanlar kornalara basarak eyleme katıldı.[219] Başbakan bu konuyla ilgili olarak ""Tencere tava hep aynı hava. Bunlar geçmişte de oldu."" dedi.[220] Müzisyen Fazıl Say da bu eyleme sahne aldığı konserde tencere çalarak destek verdi.[221]
Taksim'de 17 Haziran günü Erdem Gündüz'ün, Gezi Parkı'na müdahalesini protesto etmek için durarak başlattığı eylemdir. Taksim Meydanı’nın ortasında yüzünü AKM’ye dönerek “duran” Gündüz’ün bu protestosu kısa sürede sosyal medyada duyuldu ve destek buldu. Gecenin ilerleyen saatlerinde Erdem Gündüz ayrıldı. İlerleyen saatlerde polis bazı duran insanları yaya trafiğini engellediği gerekçesiyle gözaltına alındı. İlerleyen günlerde değişik yerlerde yeni duran insanlar da ortaya çıktı.[222]
Gezi Parkı Protestoları sırasında polisin kullandığı orantısız şiddeti protesto etmek, protestolar sırasında ölenler ve yaralananlar için adalet talep etmek üzere 20 Temmuz 2013 tarihinde Antalya'dan başlayarak İstanbul'a kadar süren yürüyüş. Yürüyüş esnasında Eskişehir'de Ali İsmail Korkmaz'ın darp edildiği sokak,[223] Ankara'da Ethem Sarısülük'ün vurulduğu Güven Parkı'nın önü,[224] İstanbul'da Mehmet Ayvalıtaş'a araba çarpan yer başta olmak üzere çok sayıda yerde basın açıklaması yapılmıştır. Yürüyüş ekibi İstanbul'a 19 Ağustos akşamında ulaşmış, 20 Ağustos tarihinde Gezi Parkı'na girmek için Kadıköy'deki Yoğurtçu Parkı'ndan yola çıkmış, Gümüşsuyu'nda polis engeline takılmıştır.[225]
Daha sonrasında Berkin Elvan için birtakım yürüyüşler düzenlenmiştir.[226]
Üzerinde kırmızı elbisesi ile beyaz bir çantası olan ve polisin yüzüne sıktığı biber gazı ile saçları savrulan Ceyda Sungur adlı kadın protestoların simgesi hâline geldi. Kendisinin fotoğraflarını Reuters ajansından bir muhabir çekti ve hem yurt içi hem de yurt dışında büyük ilgi gördü. Kırmızılı Kadın Ceyda Sungur'un İstanbul Teknik Üniversitesinde görevli bir akademisyen olduğu açıklandı. Sungur'a yakın mesafeden biber gazı sıkan ve görevi kötüye kullanmaktan hakkında dava açılan polis memuru ise 600 fidan dikme cezası aldı.[227][228][229]
Protestocuların birbirlerini haberdar etmelerinde başta Facebook ve Twitter olmak üzere ""sosyal medya""nın önemli bir rolü oldu. #OccupyGezi ve #DirenGeziParki adlı hashtag formatları oluşturuldu.[230] 31 Mayıs günü akşam 16.00’dan itibaren 12 saat içinde konu ile ilgili 3 ana hashtag grubu için 2 milyon tweet atıldı. Bunların %88’i Türkçe olup yayınlanan tweet'lerin %90’ı Türk kökenli idi.[231]
İlk gün Gezi Parkı'nda nöbet bekleyen grubun kalabalıklaşmasında[232] ve benzer protestoların çeşitli şehirlerde düzenlenmesinde sosyal medyanın etkisi görülmüştür.[231][233]
Ancak “sosyal medya” içinde dolaşan birçok haberin kanıtlanabilirliği güç olduğundan, doğruluğu şüpheli ve tamamen yanlış birçok haber de doğruymuş gibi sunulmuştur.[234] Bu durum olaylar hakkında dezenformasyon meydana getirmiştir.[235] İzmir'de ""yalan tweet"" atarak halkı galeyana getirdiği iddiasıyla 38 kişi Türk Ceza Kanunu'nun 214 ve 217. maddeleri uyarınca gözaltına alınmış, gözaltına alınanlardan 12'si ifadeleri alındıktan sonra serbest bırakılmıştır.[236] Olaylar ilk haftasında 5 milyon civarında yanlış bilgi içeren ""tweet atıldığı"" iddia edilmiştir.[237]
15 Haziran'da birçok basın organında eylemler sırasında atılan 13,5 milyon Twitter mesajının analizi yayınlanmıştır.[238][239][240]
Olayların gelişmeye başladığı 31 Mayıs 2013 günü CNN Türk, NTV ve Habertürk TV haber kanalları normal yayın akışlarına devam etti. CNN'in uluslararası kanalı protesto gösterilerini canlı yayınlarken CNN Türk'te bir belgesel yayınlanması eleştiri konusu oldu.[241] Yerel medyanın protestoları ilk günlerde kapsamlı şekilde yayınlamamasının, medya patronlarının hükûmet unsurları ile olan iş ilişkileri sebebi ve hükûmetin baskısıyla olduğu yorumları yapıldı.[242][243][244] 1 Haziran günü, olaylara ilgisiz kaldığı gerekçesiyle NTV ve FOX TV'nin canlı yayın araçları bazı eylemciler tarafından tamamen kullanılamaz hâle getirildi.[245]
Eylemlerle ilgili sürekli yayın yapan CHP'ye yakınlığı ile bilinen Halk TV ve İşçi Partisi'ne yakınlığı ile bilinen Ulusal Kanal; Alevi kesimlere yakınlığı ile bilinen Cem TV eylemler boyunca yer yer canlı yayınlarla, program ve marşlarla eyleme dair geniş bilgi aktardı ve eylemciler arasında takdir topladı.[246]
2 Haziran'da Habertürk televizyon kanalı binasının önünde medyaya yönelik tepki nedeniyle toplanan gösterici grupları ertesi gün de NTV'nin Maslak'taki binası önünde protesto amaçlı toplandı. NTV televizyonu binanın önündeki göstericileri ve tepkilerini canlı yayınla ekranına yansıttı.[247] Olaydan bir gün sonra NTV adına Doğuş Grubu yönetimi, dengesizlikler içinde denge sağlamaya çalışırken hata yaptıkları için özür diledi.[248] Twitter üzerinden açıklama yapan Mehmet Turgut, NTV'de yayınlanan 'Falan Filan' isimli programına, medyanın eylemlere karşı tepkisini protesto etmek için son verdi.[249]
3 Haziran'da Bloomberg HT ekranlarında yayınlanan, sunuculuğunu Ali İhsan Varol'un yaptığı Kelime Oyunu yarışmasında tüm sorular Gezi Parkı eylemlerinde kullanılan gaz bombası ve medyanın sansürüne uğrayan sözcüklerden oluştu.[250][251]
7 Haziran'da 7 gazetenin aynı başlıkla çıkması tartışmalara neden oldu.[252][253] Aynı gün Gezi Parkı'nda yer alan kişilerin katıldığı Ne Oluyor? isimli televizyon programında yaşanan olaylar detaylıca tartışıldı. Program'a Başbakan'a yazdığı mektup ile tanınan Bülent Peker ile Ezel Akay, Ali Rıza Babaoğlan ve Ali Saydam gibi ünlü isimler katıldı.[254]
11 Haziran'da RTÜK; Gezi Parkı olaylarında halkı şiddete teşvik ettikleri gerekçesiyle Ulusal Kanal, Halk TV, Cem TV ve TvEm’e para cezası verdi.[255] 12 Haziran'da buna tepki olarak Küresel hacker grubu Anonymous, Radyo Televizyon Üst Kurulunun internet sitesini hack'ledi.[256] Yine Gezi Parkı olaylarını gösteren Hayat TV'nin RTÜK tarafından belge eksikliği sebep gösterilerek kapatılması kararıda tartışmaları beraberinde getirdi.[257]
11 Haziran'da Oğuz Haksever; NTV kanalındaki programda Gezi eylemlerini savunan Fatmagül Berktay’ın sözünü kesip sesini yükseltip ayağa kalktı. Ertesi gün bir kısım protestocular; NTV binası önünde 2. bir gösteri yaparak olayı protesto edip Oğuz Haksever'in istifasını talep ettiler.[258]
14 Haziran'da BBC kanalı; BBC Türkçe Servisi'ndeki ""Dünya Gündemi"" programının NTV televizyonunca yayınlamaması üzerine, NTV ile ortaklığını askıya almıştır.[259]
Ak Parti'ye yakın Takvim gazetesi; 18 Haziran 2013 tarihli nüshasında, Taksim Gezi Parkı'ndaki eylemcilere yönelik olarak 11 ve 15 Haziran'da yapılan polis müdahalelerini yayınlayan CNN International'a tepki olarak Christiane Amanpour'la yapılan asparagas bir röportaj haberini manşetine taşıdı. Manşette ""Biz bunu Türkiye'nin ekonomik çıkarlarını bozmak, para için yaptık"" diye röportajı gösteren gazete; 14. sayfasında minik puntolarla bu ""röportajın gerçek olmadığını ancak yazılanların gerçek olduğunu"" iddia etti. Bu da büyük tartışmalara ve Türkiye'de basının ne kadar doğru haber yaptığına dair eleştirilere yol açtı.[260][261][262]
22 Haziran'daki gösterilerde NTV, CNN Türk gibi çoğu yayın kuruluşunun, gösterilere en az şekilde yer verdiği ve Halk TV, Sözcü TV (Gazetenin web genel ağ sitesindeki video bölümü) gibi olayları canlı yayınlamaya çalışan bir kısım yayın kuruluşlarının ve gazetecilerin kameralarının polisçe alındığı, yayınlarının engellenmeye çalıştığı gözlendi. Türkiye'deki çok az yayın kuruluşunun olayları göstermesi; yine tepkilere neden oldu.
24 Haziran'da devlete ait TMSF tarafından el konulan Akşam gazetesinde, fon el koyduğu gazete için AK Parti eski milletvekili Mehmet Ocaktan'ı genel yayın yönetmenliğine getirip Gezi olaylarına destek verdiği bilinen genel yayın yönetmeni İsmail Küçükkaya[263] ve Tuğçe Tatari, Nilay Örnek ve Sevim Gözay gibi 5 yazarını işten çıkardı.[264][265][266][267]
Yine Gezi Protestolarının başlangıcında fonun el koyduğu ve sonrasında AK Parti'ye yakın Ciner grubuna satılan Show TV ve SKY 360'ta Gezi Eylemlerine desteği ile bilinen Ali Kırca ve ekibi, Saba Tümer kanaldan ayrıldı.[268][269][270]
İlaveten Almanya'da Deniz Feneri e.v davasına adı karışan ve Türkiye'de de aynı konudaki davada yargılanan, Ak Parti'ye yakın eski RTÜK Başkanı Zahid Akman; TV Yayıncıları açısından önemli bir konumda olan Televizyon Yayıncıları Derneği Başkanlığına oy çokluğuyla seçildi. Bununla birlikte bu seçimin şaibeli olduğu ve AK Partili bir RTÜK üyesi tarafından TV kanalı yöneticilerinin tek tek aranarak Zahit Akman'a oy vermeleri yönünde baskı yapıldığı iddiaları bazı medya organlarının gündemine taşındı. Ancak bu iddianın doğruluğu kanıtlanamadı.[271][272]
Türkiye Gazeteciler Sendikası, Gezi protestolarının başladığı 27 Mayıs'tan 22 Temmuz'a kadar geçen süre de, protestolara doğrudan veya dolaylı destek veren en az 22 gazetecinin işten atıldığını, 14 gazetecinin zorunlu izne gönderildiğini, 37 gazetecinin istifa etmek durumunda bırakıldığını açıkladı.[273]
Bununla birlikte gösteriler boyunca AK Parti taraftarı bir kısım medya ise Gezi Parkı olaylarının arkasında yabancı müdahalesi, başbakanın görüşleri doğrultusunda, ""faiz lobisi"" veya Otpor adlı bir örgütün olduğunu iddia etti.[274][275][276][277][278]
NTV Tarih dergisi, son sayısında Gezi Parkı eylemlerini geniş bir biçimde ele aldığı ve kapağına Gezi Parkı temalı bir minyatürü taşıdığı için Doğuş Yayın Grubu'nda krize neden oldu. Krizin ardından derginin yayıma hazırlanmış olan Temmuz 2013 tarihli 54. sayısı basılamadı ve dergi için de kapatma kararı verildi. Aslında ""Fevkalade nüsha"" (özel sayı) üst başlığı ile basılacak olan bu sayı, dergi çıktığından beri özel bir konuya ayrılmış ilk sayı olacaktı.[279][280] Bunun üzerine editoryal ekip ve diğer dergi çalışanları, derginin yayımlanmamış 54. sayısını internet ortamında [1] 8 Temmuz 2013 tarihinde Wayback Machine sitesinde arşivlendi. ve kitap formatında[281] yayınladı.
Olayları birçok ülkenin basın ve medya kuruluşu da takip etti. Katar merkezli El Cezire televizyonu olayları ""Türk Baharı"" olarak nitelendirdi. Almanya’dan yayın yapan ZDF televizyonu ve Norveç’ten VGTV olayları naklen yayınladı.[282] ABD’den New York Times gazetesi olayları ""İstanbul’da park için yapılan barışçıl protesto eylemleri polisin müdahale etmesiyle çatışmaya dönüştü."" başlığıyla haber yaptı.[283] Guardian gazetesinden Richard Seymour; ""Küçük bir park için yapılan mücadele rejim için bir acil durum, Türk Baharı için ise bir potansiyel oldu."" yorumunda bulundu.[284] 11 Haziran'da CNN International'da Başbakan Başdanışmanı İbrahim Kalın, Christiane Amanpour yayını sırasında Christiane Amanpour tarafından ""Show is over"" diyerek yayından alınmıştır.[285] Güney Kore Devlet Televizyonu KBS News olayları bizzat takip etti.
Cumhurbaşkanı Abdullah Gül yaptığı açıklamada herkesi sorumluluğa davet etti ve ""Güvenlik güçlerimiz, görevlerini yerine getirirken her zamankinden daha fazla ihtimam göstermeli, müdahalelerinde ölçülü olmaya dikkat etmeli, üzücü görüntülerin ortaya çıkmasına izin vermemelidir."" yorumunda bulundu.[286]
30 Mayıs 2013'te bazı Boğaziçi Üniversitesi öğretim üyeleri, polisin protestoculara karşı uyguladığı şiddeti kınayan bir basın açıklaması yaptı.[287] Koç Üniversitesindeki akademisyenler de benzer açıklamalar yaptı.[288][289] 31 Mayıs 2013'te İstanbul Teknik Üniversitesi, Mimar Sinan Güzel Sanatlar Üniversitesi ve Yıldız Teknik Üniversitesi şehir ve bölge planlama bölümleri akademisyenleri Taşkışla önünde ortak bir basın açıklaması yaparak Gezi Parkı’nın yıkımına karşı yapılan protestoları destekledi.[290] Boğaziçi Üniversitesi sosyoloji profesörü Faruk Birtek polisi Nazi Almanyası'ndaki SS'e benzetmiş ve orantısız güç kullanımını eleştirmiştir.[291]
31 Mayıs günü Boyner Grubu adına Ümit Boyner, Herry markasının sahibi Selami Sarı, Silk & Cashmere markasının kurucusu ve CEO’su Ayşen Zamanpur gibi perakende grupları Taksim Meydanı’nda bir AVM inşa edilmesi durumunda burada yer almayacaklarını açıkladılar.[292]
Anonymous adlı hacker grubu #OpTurkey adında bir eylemle bazı kamu kurumlarının web sitelerini hackledi[293] ve Redhack isimli ayrı bir grup milletvekillerinin telefon numaralarını yayımladı.[294]
İnternet Yayıncıları Derneği yaptığı açıklamada ""Yaşananlar Türkiye’de artık hiçbir şeyin alışılagelmiş şekilde devam etmeyeceğinin kanıtıdır. Sindirilen, korkutulan toplum yığınlarının demokrasiye ve özgürlüğe duyduğu özlemin göstergesidir"" dedi ve Türkiye’de yayın yapan basın kuruluşlarını direnişe kayıtsız kalmamaya davet etti.[295]
Ferhan Şensoy[296], Levent Kırca, Nejat İşler, Zeki Demirkubuz, Hasan Hüseyin Sünbül, Can Bonomo, Demet Evgar, Ayşegül Aldinç, Gonca Vuslateri, Zülâl Kalkandelen, Gürsel Tekin, Memet Ali Alabora, Okan Bayülgen ve Şebnem Sönmez, Orkun Işıtmak, Ege Tanman, Devrim Evin,[232] Halit Ergenç ve Bergüzar Korel,[297] Cem Yılmaz[298] ve Gülse Birsel protestolara destek verdiğini dile getirmiştir.[299] Şebnem Ferah,[300][301] Tarkan[302] ve Sezen Aksu açıklamalar yaptı.[303]
Futbolculardan Didier Drogba,[304] Manuel Fernandes,[305] Gökhan Gönül, Selçuk İnan, Salih Uçan, Burak Yılmaz, Juan Pablo Pino, Wesley Sneijder, Colin Kâzım-Richards, Yekta Kurtuluş, Dany Nounkeu, Sercan Yıldırım, Recep Niyaz, Felipe Melo, Ersan Gülüm, Tomáš Ujfaluši ve Pascal Nouma eylemi desteklediklerini sosyal medya aracılığıyla belirttiler.[306]
Mehmet Okur,[307][308] Işıl Alben,[309] Carlos Arroyo, Deron Williams, Jaka Lakovič, Josh Shipp, İbrahim Kutluay, İlkan Karaman, Jamon Gordon, Angel McCoughtry, Doğuş Balbay, Ufuk Sarıca, Cappie Pondexter, Eda Erdem ve Sinan Güler gibi basketbolcular da sosyal medyada konuyla ilgili görüşlerini paylaşmıştır.[310][311]
Memet Ali Alabora,[312] Ahmet Şık,[313] Nasuh Mahruki,[314] Okan Bayülgen,[315] Erdal Beşikçioğlu,[316] Halit Ergenç,[317] Bergüzar Korel,[317] Can Bonomo,[318] Cem Adrian,[319] Fazıl Say,[320] Sezen Aksu,[321] Levent Üzümcü,[322] Nejat İşler,[323] Duman,[324] Hayko Cepkin, Tuba Büyüküstün gibi ünlü kişiler de sosyal medya üzerinden veya protestoların bazılarına katılarak desteklerini vermişlerdir.
Tarihçi İlber Ortaylı ise; ""Hiçbir aklıselim insan, 4-5. asırdan kalan tarihî bir alanın üzerine avm kurmaz, inşaat yapmaz."" diyerek Gezi Parkı'nın yıkılmasına karşı olduğunu belirtmiştir.[325]
Başbakan Recep Tayyip Erdoğan 1 Haziran 2013 tarihinde yaptığı açıklamada olayların ideolojik olduğunu belirtti. Güvenlik güçlerinin müdahalelerinde yanlışlık olduğunu kabul ettiğini söyledi ve ekledi: ""Güvenlik güçlerimizin biber gazı kullanımındaki yanlışlığı inceleniyor. Burada yanlış var. Ama yeri geldiğinde onun da kullanılması gerekir, onu da göreceğiz."" Konuşmasının devamında buraya AVM yapılması i"
"Hayırsızada Sürgünü, 1910 yılında İstanbul'da yaşayan 80.000'den fazla sokak köpeğinin toplu bir şekilde İstanbul açıklarında bulunan Sivriada'ya gönderilmesi olayıdır. Adaya bırakılan köpeklerin tamamı açlıktan veya birbirlerini yiyerek ölmüştür.[1]
Köpeklerin adaya sürülmesinden iki yıl sonra Marmara Denizi'nde büyük bir deprem meydana gelmiş ve çıkan Balkan Savaşları neticesinde büyük bir toprak kaybı gerçekleşmiştir. Pagan inançlarında olan doğal afetleri bir olayla ilişkilendirmeye benzer şekilde, bazı insanlar yaşanan felaketleri adada ölen ""köpeklerin laneti"" olarak yorumladıkları için bu olayı Hayırsızada sürgünü olarak isimlendirmiştir.[2]
Avrupa'daki devletlerin köpekleri toplayarak ""köpeksiz sokaklar"" oluşturmalarını örnek alan 2. Mahmut hükûmeti aynı uygulamayı İstanbul'da da faaliyete geçmesi konusunda karar verir. İstanbul'da gece saatlerinde gezen bir İngiliz vatandaşının sokak köpekleri tarafından saldırıya uğraması sonucunda İngiltere hükûmetinden ültimatom alan 2. Mahmut yönetimi, aniden çıkartmış olduğu kararla kentteki bütün köpeklerin Sivriada'ya sürgün edilmesini emreder. Halkın köpeklerin gönderilmesine tepki göstermesi sonucunda üzerlerinde kamuoyu baskısı olan Hükûmet, vermiş olduğu kararla köpeklerin tekrardan şehre geri getirilmesini emretmiştir.[3][4]
Sultan Abdülaziz döneminde sokak köpeklerinin tekrardan toplanarak Sivriada'ya sürülmesine yönelik karar verilmiş ve köpekler toplanarak adaya gönderilmiştir. Bu olaydan sonra İstanbul'da büyük bir yangın çıkmış halk bunu köpeklerin laneti olarak değerlendirerek Hükûmet'e tepki göstermeye başlamıştır. Bunun üzerine Padişah kanunu geri çekerek köpeklerin tekrardan şehre geri dönmesini sağlamıştır.[5]
İttihat ve Terakki Hükûmeti, modernleşme hareketleri kapsamında İstanbul'daki köpeklerden kurtulmanın yolunu tekrardan aramaya başlamış ve Avrupa'da gelişmekte olan kozmetik sanayisinde kullanılmaları açısından Fransız şirketlerle çeşitli anlaşmalar imzalansa bile halkın tepkisiyle karşılaşılacağı düşünülerek bu plandan vazgeçilmiştir.[3][6] Bunun üzerine İstanbul Şehremini (Belediye Başkanı) Suphi Bey, şehirdeki 80 bin köpeğin hızlı bir şekilde toplatılmasına karar vermiş ve köpekleri Marmara Denizi'ndeki Sivriada'ya naklederek ölüme terk etmiştir.[1][3][4][7]
Köpeklerin adaya sürgün edilmesinden iki yıl sonra Marmara Denizi'nde şiddetli bir deprem meydana gelmiş, İstanbul ve Tekirdağ gibi çevre illerde ciddi zarara neden olmuştur. Aynı yıl başlayan Balkan Savaşları'yla Osmanlı'nın Balkanlar'daki en büyük toprak kaybını yaşamıştır. Halk ise başlarına gelmiş olan bu iki felaketin adaya sürülen köpeklerin ahı olmasına bağlayarak adayı Hayırsızada olarak isimlendirmeye başlamıştır.[2][4]
2012 yılında adada hayatını kaybeden köpekleri anmak amacıyla Sivriada'ya anıt dikilmiştir.[8]
"
"Aksa Akrilik Kimya Sanayii A.Ş., Akkök Holding'e bağlı, 1968 yılında kurulan iplik eğirme ve dokumasız kumaşlar için karbon elyaf, doğal beyaz ve solüsyon boyalı akrilik elyaf üreten bir Türk şirketidir. Dow Chemical ile birlikte karbon elyaf üretmek amacıyla 2012 yılında DowAksa ortak girişimi kuruldu. Aksa, Borsa İstanbul'da işlem görüyor.[5]
Şirket, İstanbul Sanayi Odası (İSO) tarafından 2005 yılı Çevre Ödülü'ne layık görüldü. Bu, şirketin büyük bir çevre felaketiyle ilgili tartışmalı geçmişi nedeniyle bazıları tarafından ironik olarak değerlendirildi.
Aksa, 1968 yılında Raif Dinçkök tarafından kuruldu. İlk fabrikası 1969'da Yalova'da inşa edildi. Şirket, 1984 yılında ruhsat almıştır ve tam kapasite üretime geçmiştir.[6]
17 Ağustos 1999'da yaşanan şiddetli deprem sonrasında Aksa Akrilik'e ait Yalova'daki endüstriyel polimer tesisinden büyük miktarda (yaklaşık 6500 ton) akrilonitril sızdı. 5000'den fazla kişi etkilendi ve maruz kalan hayvanların birçoğu öldü.[7] Sızıntı şirket tarafından olaydan 8 saat sonra fark edildi. Sağlık çalışanları, akrilonitrilin sağlık üzerindeki etkilerini bilmiyorlardı ve mağdurları ağrı kesici ve serumlarla tedavi etmeye çalıştılar.[8] Aksa Akrilik'e akrilonitrilden etkilenen 200 bölge sakini dava açtı.[9]
Deprem ve sızıntıyı takiben iki hafta içinde, önceden bilinen hiçbir sağlık sorunu olmayan altı bölge sakini ölmüştür.[6]
Felaketten aylar sonra deniz suyunda akrilonitrilin ayrışma ürünü olan akrilamid tespit edildi.[10] Etkilenen bölgenin deniz suyunda dimetilformamid, dimetilasetamid, dimetilsülfoksit ve dimetilsülfon çözücüleriyle birlikte katalizör 2,2'-Azobis(2-metilpropiyonitril) tespit edildi. Kaynağı bilinmeyen kloroform da tespit edildi. Bu bileşiklerin bazıları sudaki yaşam için toksiktir.[11]
Etkilenen bölgede kanser vakalarında 1999'dan Nisan 2002'ye kadar %80 artış olduğu Türk Tabipleri Birliği tarafından doğrulandı.[8][9] Dönemin Aksa Akrilik genel müdürü Selçuk Ergin, 2003 yılında akrilonitril maruziyetine bağlı akciğer kanserinden öldü.
Ocak 2013'te bir poliakrilonitril (PAN) elyaf deposunda bir yangın çıktı. Yangına kısa sürede müdahale edilmediği için zehirli dumanlar yayıldı. PAN'ın yanma ürünleri arasında hidrojen siyanür bulunur. Herhangi bir ölüm veya yaralanma bildirilmedi.[12][13]
"
"Marmara Denizi deniz salyası felaketi, deniz salyasının[a] Marmara Denizi'nde 1990'ların başından bu yana çeşitli etkenlere bağlı olarak olağan dışı artışı sebebiyle gerçekleşmiş bir çevre felaketidir. Marmara Denizi'nde gözlemlenen deniz salyası, zaman içerisinde yetersiz atık su arıtımı, sanayi faaliyetleri ve iklim değişikliği sebebiyle artış göstererek belirgin hâle geldi. Bu artış sonucu 2021 yılında gerçekleşen deniz salyası felaketi, Marmara Denizi'nin ekosistemini tehdit edecek boyutlara ulaştı. 2021 itibarıyla deniz salyasının ekosisteme, deniz canlılarına ve Marmara Denizi'nin biyoçeşitliliğine olan olumsuz etkileri sürmektedir.
Marmara Denizi'nde oluşan deniz salyası, durgun hava koşulları, artan sıcaklıklar ve deniz içeriğindeki oldukça değişken azot ve fosfor oranları[b] gibi çevresel etkilerden dolayı giderek artmaktadır. Deniz salyası ürettiği bilinen türlerin denizde baskın olmasının yanı sıra bu türler tarafından denize bırakılan polisakkaritlerdeki artış, deniz salyası oluşumundaki artışın biyolojik sebeplerini teşkil eder.[1]
Deniz salyası oluşumu, Marmara Denizi'nde 1990'larda çoğunlukla balıkçılar tarafından gözlemlenen bir olaydı. İlk büyük çaplı deniz salyası oluşumu ise 1992 yılında Erdek Körfezi'nde gözlemlendi. Fakat bu gözlemler yalnızca sporcular tarafından su altı kameralarıyla yapılmış gözlemlerdi.[2]
Aralık 2004 ve Mart 2005 yılları arasında Çanakkale Boğazı, Kepez limanında yapılan araştırmalarda fitoplankton, besin tuzu ve klorofil a artışı görüldü. Bu artışların sebebinin Karadeniz'den İstanbul Boğazı yoluyla gelen karasal girdiler[c] ve uluslararası gemi taşımacılığı faaliyetleri olduğu bulunmuştur.[3] Karadeniz'den Boğazlar yoluyla Çanakkale'ye taşınan karasal girdiler sonucu oluşan ötrofikasyon ile sayıları artan planktonlar, deniz salyası oluşumunun muhtemel sebebidir.[4]
Marmara Denizi'nde deniz salyası ilk kez 2007 yılı Ekim ayında, İzmit Körfezi'nde kayıtlara geçti.[5] İzmit Körfezi'nde gerçekleşen deniz salyası oluşumu, körfezdeki sirkülasyonun Marmara Denizi'ne göre daha az olmasından ve bu bölgede gerçekleştirilen sanayi faaliyetlerinden dolayı, Marmara Denizi'ndeki diğer bölgelere göre daha yoğun ve uzun süreliydi.[6]
Mart 2021'de Çanakkale'de gözlemlenen yoğun deniz salyası oluşumu sonrasında, Marmara Denizi'nin doğu kısımlarında, İstanbul, İzmit, Yalova ve Bursa'da endişe verici boyutlara ulaşmıştır.[7]
Deniz salyasının Marmara Denizi'nde bu denli yoğunlaşmasının ana sebepleri arasında Marmara Denizi'nin durgun yapısı, artan sıcaklıklar ve denize boşaltılan ve deniz salyasının çoğalmasına sebep olan girdiler bulunmaktadır.
2007-2008 yılları arasında gerçekleşen büyük çaplı deniz salyası oluşumu, Çanakkale Boğazı'ndan İzmit Körfezi'ne kadar olan bölgeyi kapsamaktaydı.[6] Günümüzde devam eden deniz salyası sorunu bütün Marmara Denizi'ni kapsamaktadır ve denizin 0 ila 34 metre derinliklerinde görülebilmektedir.[4]
2007 yılında gerçekleşen büyük çaplı deniz salyası sonucunda balıkçılık ve turizm olumsuz etkilendi.[2] 2008 yılı Nisan ve Aralık ayları arasında gerçekleştirilen bir çalışmada, deniz salyası çökeltilerinin yoğun olduğu zamanlarda zooplankton sayısında keskin düşüş olduğu belirlendi. Son yıllarda Marmara Denizi'nde artan ötrofikasyon, aşırı balıkçılık ve deniz analarının yanı sıra, 2007-2008 yılları arasında yaşanmış deniz salyası oluşumu, zooplankton sayısı ve topluluk yapısında olumsuz değişimlere sebep oldu.[5]
2020 Aralık ayının sonlarında yapılan çalışmalarda Çanakkale Boğazı'nda ilk büyük çaplı deniz salyası oluşumu tespit edildi. Aynı zamanda deniz dibi sıcaklığı 6 ay boyunca 14 °C'de seyrederken 2 °C'lik olağandışı bir artış ile 16 °C'ye ulaştığı ölçüldü. Gerçekleştirilen çalışmalarda deniz salyasının bulutsu, topak yapılar meydana getirdiği ve 4-20 metre aralığında sahte dip yapısı oluşturduğu belirlendi. Eceabat bölgesinde gerçekleştirilen su altı araştırmalarında, 34-51 metre derinlikte bulunan süngerlerde, yumuşak ve sert mercanların dallarında deniz salyalarına rastlandı. 2021 yılının Şubat ve Mart aylarında tekrarlanan su altı araştırmalarında deniz salyasının Paramuricea clavata ve Savalia savaglia mercan türlerinde ölümlere sebep olduğu tespit edildi. Oluşan sahte dip yapısı sebebiyle mercanlarda yüksek ölüm riski bulunduğu belirtildi.[4]
2021 Mayıs ve Haziran aylarında Marmara Denizi'nde görünür hâle gelen[8][9] deniz salyası felaketi üzerine yapılan su altı araştırmalarında, mercanlar ve süngerlerin zarar gördüğü, öldüğü ve bu durumun giderek ağırlaştığı tespit edildi.[10][11]
Nasıl Haliç'i tertemiz yaptıysak, Haliç'te denize girilir hale getirdiysek, orada balık tutar hale getirdiysek inşallah bu müsilaj belasından da kısa zamanda Marmara'mızı, İstanbul'umuzu temizleyeceğiz.
dedi.[12]
Bu buzdağının görünen tarafı. Sorun, Marmara Denizi 11 bin 300 kilometrekarelik bir alan. Bu alanın tamamında 0 ile 30 metre arasında şu anda müsilaj üremeye devam ediyor. (...) Biz buradakinden daha çok suyun altındaki üretimden korkuyoruz. Kıyıda gördüklerimiz buzdağının tepesi, buzdağı aşağıda. İnsanlar müsilajı yeni fark ettiler. Dört hafta önce fark ettiler. Çünkü kıyıya ölmüş müsilaj kümeleri vurmaya başladı.
dedi.[13]
1989'u Marmara Denizi'nin ölüm tarihi olarak rahatlıkla kabul edebiliriz. Marmara Denizi'nin yerli balık türlerinin çok büyük bir bölümünü o dönemde tamamen kaybettik. Çok genç ve özgün bir yapıya sahip dünya harikasını o tarihte kaybettik. (...) Bundan sonraki süreci bilmiyoruz ama bundan daha kötü olacağını rahatlıkla söyleyebiliriz. Doğa alıcı ortam olarak kullanılamaz nokta. Bunun bıraktığı hasarları ne zaman ölçmeye başlayabiliriz noktasındayız. Bundan sonra karşılaşacağımız olgu bunu solda bırakacak. (...) Marmara Denizi'nin 1989'dan beri yapılan deşarjlarla kirlendiğinin kabul edilmesi benim için çok büyük bir adım. Haliç'i nasıl temizlediysek Marmara'yı da öyle temizleyeceğiz dendi. Umarım dil sürçmesidir. Başımıza ne geldiyse Haliç'in temizlenmesinden geldi. Buraya bu süreçle yüzleşme maddesini de eklemek isterdim.
dedi.[14]
Aralık 2021'de yayınlanan bir araştırmada deniz salyasının etkili bir şekilde ortadan kaldırılması için balıkçılığın durdurulması, deniz salyasının yararlı bakteriler ile ortadan kaldırılması, denize reaktif oksijen dozajlanması ve salyanın deniz yüzeyinden toplanması gerektiğinin üzerinde durulmuştur. Deniz salyasını oluşturan tek hücreli organizmalar, balıkların doğal besinleri oldukları için, balıkçılığı durdurmanın Marmara Denizi'nde balık popülasyonunu artırarak deniz salyasını doğal yollarla ortadan kaldırabileceği vurgulanmış, hareketli platformlarla denize reaktif oksijen dozajlanmasının ve salyayla kaplı alanlara yararlı bakteri izolatlarının uygulanmasının, deniz salyasının Marmara Denizi'ndeki etkilerinin azaltılması için uygulanabilecek birtakım kısa dönemli önlemler olduğu belirtilmiştir. Uzun dönemli kalıcı çözümün ise Marmara Denizi çevresinde hâli hazırda var olan atık su arıtma tesislerini ileri teknoloji arıtma yöntemleriyle entegre etmek olduğu açıklanmıştır.[17]
Çevre ve Şehircilik Bakanı Murat Kurum, Marmara Denizi'nde deniz salyasıyla mücadele amacıyla 22 maddelik bir eylem planı açıkladı. Bu eylem planına göre:[18][19]
"
"Yıldızlar Holding'e ait Nesko Maden'in işlettiği Giresun'un Şebinkarahisar ilçesindeki Şebinkarahisar Maden İşletmesi'ndeki bir atık havuzu, 18 Kasım 2021'de gerçekleşen çökme sonucunda bir çevre felaketine yol açtı.
2003 yılından beri Nesko Maden tarafından kurşun ve çinko çıkarılan madende, 2012'de hayata geçirilen bir proje ile bakır üretimi de yapılmaktaydı. Maden zenginleştirme işlemleri sonrasında açığa çıkan atıkların depolanması için kurulan atık havuzlarının dolmasından ötürü şirket tarafından yeni bir atık havuzu inşa edilmesi planlanıyordu. Çevre, Şehircilik ve İklim Değişikliği Bakanlığı, mevcut atık havuzları için bir çevresel etki değerlendirmesi (ÇED) raporu hazırlanmasının gerekli olmadığına karar verdi ve bundan ötürü şirketin anlaştığı firmalar tarafından yalnızca yapılması planlanan yeni havuzlar için bir ÇED raporu hazırlandı. Şebinkarahisar Maden İşletmesi'ne ilave bir atık havuzu inşa etmeyi öngören ÇED raporuna 2018 tarihinde ÇED olumlu kararı verildi ve bu atık havuzu inşa edildi. İnşa edilen bu atık havuzunun da dolmasıyla 2020'de bir başka atık havuzu için Nesko Maden'in anlaştığı bir firma tarafından yeni bir ÇED raporu hazırlandı. Yöre halkı, bu havuzun inşa edileceği yerin tarım arazisi olduğunu söyleyerek projeye karşı çıktı.
Maden işletmesindeki 2 numaralı atık havuzunun, zemininde gerçekleşen bozulmalar sebebiyle 18 Kasım 2021 günü çökmesi sonucunda ağır metaller içeren yaklaşık 4.500 ton kimyasal atık çevreye yayıldı. Bölgenin tarımsal sulama ihtiyacını karşılamakta olan Kılıçkaya Barajı'na ulaşan atıklar, tarım arazilerini ve su kaynaklarını kirletti. Yaşanan felaket, bölgedeki halk ve vahşi yaşamı olumsuz etkilediği gibi biyoçeşitliliğe de zarar verdi.
Olay üzerine çeşitli sivil toplum kuruluşları, meslek odaları ve muhalefet partileri, gerçekleşen felaket sebebiyle bir yaptırımda bulunulması için bakanlık ve hükûmete çağrı yaptı. Bu kuruluşlar aynı zamanda bu ve buna benzer çevre felaketlerinin tekrarlanmaması için çeşitli önerilerde bulundu. Aynı zamanda yöre halkı, zehirli atıklar sebebiyle tarım yapamayacaklarını belirtti. Çevre felaketinin etkilerinin azaltılması için bakanlık ekipleri bölgede ıslah ve temizleme çalışmaları yürüttü. Nesko Maden'in Şebinkarahisar'daki madencilik faaliyetleri, çevreye kontrolsüz atık sızdırması sebebiyle Çevre ve Şehircilik Bakanlığı tarafından süresiz olarak durduruldu ve şirkete ₺12 milyondan fazla idari para cezası uygulandı. Vatandaşlar, şirkete verilen cezaya çevredeki zararın boyutu sebebiyle tepki gösterdi. Kirlenmiş bölgeden alınan örneklerin analiz sonuçları kamuoyuyla paylaşılmadı.
Giresun'un Şebinkarahisar ilçesindeki Çağlayan köyünün Darabul mevkiinde bulunan, kurşun ve çinko üretiminin yapıldığı Şebinkarahisar Madeni, 2003 yılından beri Nesko Maden tarafından işletiliyordu.[1][2] Şirket, 2008 yılında Yıldızlar Holding tarafından satın alındı.[1][3]
Çevre ve Şehircilik Bakanlığının 13 Aralık 2011'de yayımladığı ""Nesko Madencilik tarafından Şebinkarahisar İlçemizde yapılacak ve işletilecek tesisin ÇED raporu"" başlıklı bir duyuruya göre 22 Aralık 2011'de, Nesko Maden'in ""Kurşun-Çinko-Bakır Cevheri Zenginleştirme Tesisi, Atık Depolama Alanı ve Su Depolama Barajı"" projesi hakkında halkı bilgilendirme, halkın görüş ve önerilerini alma amacıyla bir çevresel etki değerlendirmesi (ÇED) sürecine halk katılımı toplantısı yapılacaktı.[4] 2012'de, mevcut tesiste bu proje kapsamında gerçekleştirilen revizyon ile madende bakır üretimine de başlandı.[1] Tesiste 2008'de 60.240 ton,[5] 2012 ve 2013'te 66.900 ton,[6] 2015'ten itibaren ise her yıl 80.000 ton atık ortaya çıktı.[7]
2014 yılında tesisin faaliyetleri geçici olarak durduruldu. Nesko Maden konuyla ilgili açıklamada bulunmazken madenin işçi maaşlarının ödenememesi sebebiyle geçici olarak durdurulduğu ileri sürüldü.[8] Aynı yıl, Nesko Maden'in ""Atık Depolama, Kot Yükseltme ve Zenginleştirme Tesisi Kapasite Artışı"" projesinin ÇED süreci başladı.[9] Nesko Maden'in bu projesi için, 2014'ten önce inşa edilmiş atık havuzlarının aksine[a] bir ÇED raporu hazırlandı.[11][12] MGS Proje Müşavirlik Mühendislik adlı şirketin Nesko Maden için hazırladığı 14 Ağustos 2014 tarihli bu ÇED başvurusuna göre,[b] tesiste bulunan 3 atık havuzundan 1 numaralı havuz ömrünü 2007 yılında tamamlamış ve bu havuzda doğaya yeniden kazandırma çalışmaları yapılmıştı. Ömrünü tamamlayan 2 numaralı atık havuzunun doğaya yeniden kazandırma süreci henüz başlatılmamışken 2011 yılında inşa edilen 3 numaralı atık havuzu dolmak üzereydi ve bundan ötürü sonuncu havuzun yükseltilmesiyle maden işletmesinin atık depolama kapasitesinin artırılması planlanıyordu.[13] 29 Eylül 2014'te İstanbul Şebinkarahisar Sivil Toplum Kuruluşları Platformu, Giresun Valiliği Çevre ve Şehircilik Müdürlüğüne gönderdikleri belgeyle ÇED raporuna itiraz etti.[14] 2016'da yayımlanan bir araştırmada, Nesko Maden'in işletme ömrünü tamamlamış atık havuzlarında gerçekleştirilecek 3 metrelik bir yükseltme işlemi sonrasında duraysızlık sorunu oluşmayacağı belirtiliyordu.[15]
2014'te yapılan ÇED başvurusundan üç sene sonra, proje kapsamında yapılan bir değişiklik rapora yansıdı. MGS Proje Müşavirlik Mühendislik tarafından son şekli verilen 22 Mart 2017 tarihli ÇED raporunda, dolmak üzere olan 3 numaralı atık havuzunun yükseltilmesi yerine yeni bir havuzun inşası öngörülüyordu.[c][16] Kapsamı değişen ve yeni adı ""İlave Atık Depolama Tesisi"" olan proje için 6 Nisan 2017'de ÇED sürecine halkın katılım toplantısı düzenlendi.[17] 10 Ekim 2017'de ise Çevre ve Şehircilik Bakanlığının İnceleme Değerlendirme Komisyonu bir toplantı gerçekleştirdi.[18] Komisyon, 27 Aralık 2017 tarihli kararıyla ÇED raporunu yeterli bulurken[19] 27 Şubat 2018 tarihinde ise ""ÇED olumlu kararı"" verdi.[20]
2020'de, beşinci atık havuzu için bir ÇED raporu hazırlandı. Uzel Proje Mühendislik'in Nesko Maden adına hazırladığı raporda, 2018 tarihinde olumlu kararı verilen ÇED raporunda adı geçen ilk üç havuzun dolduğu, yeni inşa edilen 4 numaralı havuzun hâlihazırda kullanıldığı ve beşinci bir havuza ihtiyaç duyulduğu belirtiliyordu.[21] Rapor hakkında 27 Ekim 2020'de bir halkın katılım toplantısı yapıldı. Çağlayan köyü halkı, beşinci havuzun yapılması planlanan bölgenin tarıma elverişli arazi olduğunu belirterek projeye karşı çıktı.[22]
Tesiste bulunan ve henüz doğaya yeniden kazandırılmamış olan 2 numaralı atık havuzunun gövde dolgularının bir bölümü, tahminen 1 numaralı atık havuzunda biriktirilen gevşek atık maddeler (çökeltiler) üzerine oturtulmuştu. Bundan ötürü havuz zemininde oluşan farklı oturmalar nedeniyle gövde dolgularında bozulmalar meydana geldi. Maden atıkları, 2 numaralı havuzda oluşan bu bozulmalar sebebiyle ortaya çıkan kırık ve çatlaklardan çevreye sızmaya başladı.[3]
18 Kasım 2021 günü saat 19.00 (UTC+03.00) sularında, kırık ve çatlakların kapatılması amacıyla yapılan çalışmalar sırasında 2 numaralı atık havuzunun gövde dolgusunun bir bölümü yıkıldı. Çinko zenginleştirmesi sürecinde kullanılan kimyasallarla kirlenmiş olan ve ağır metaller içeren yaklaşık 4.500 ton kimyasal atık, 1 numaralı havuzun üstünden taşarak Darabul Deresi'ne döküldü ve buradan da 5 km uzaklıktaki Kılıçkaya Barajı'na sürüklendi.[3][23] Barajın bağlı olduğu Kelkit Çayı ve tesisin yakınındaki Yedikardeş köyü, gerçekleşen çevre felaketinden etkilendi.[24]
Gerçekleşen kaza sonucu bölgede bir çevre felaketi meydana geldi.[26][27] Kimya Mühendisleri Odasının açıklamasına göre kaza, Çevre Kanunu ve mevzuatlara ters düşen madencilik, cevher işleme ve atık depolama uygulamaları sebebiyle gerçekleşti.[24]
Şebinkarahisar Maden İşletmesi'nde bulunan flotasyon teknolojisinde, silikat, silis, çinko sülfat, sodyum metabisülfit, kireç, polielektrolit, Aerofloat 242,[d] metil izobütil karbinol (MIBC), sülfürik asit ve kostik kimyasalları kullanılmaktadır.[e] Bunlara ek olarak bunun gibi işletmelerin atık bileşiminde; bir kısmı kalıcı olmak üzere insan sağlığına çeşitli zararları olan antimon, arsenik, bakır, cıva, çinko, demir, kadmiyum, krom, kurşun ve kükürt gibi ağır metaller de bulunmaktadır.[32]
Doğaya yayılan ağır metal ve kimyasalların; Balıkesir-Balya, Çanakkale-Çan Kömür İşletmeleri ve Kıbrıs-Lefke bölgelerinde olduğu gibi asit kaya drenajına sebep olabileceği aktarıldı. Bu etkilerin ""on yıllar hatta yüz yıllar"" sürebileceği; asit kaya drenajınden ötürü yüzey ve yer altı sularının kirlenmeye devam edeceği; yöre halkı ve vahşi yaşamın, besin zinciri yoluyla ya da toprak ve kirlenmiş su kaynaklarıyla doğrudan teması sonucu zehirleneceği belirtildi.[3] Atıkların yayıldığı bölgelerdeki flora ve fauna zarar gördü.[33] Buna ek olarak su kaynakları, toprak ve bitkiler atık suyun içerdiği ağır metallerden dolayı kontamine oldu.[24] Bölgedeki tüm canlılar, su kaynakları, hava ve toprak ""ciddi tehdit altında"" kaldı.[23][25]
Atık havuzunun yıkılması sebebiyle havuzdan taşan ağır metaller, bölgedeki köylerde bulunan vatandaşların sağlığını tehdit edecek düzeye ulaştı ve tarım alanlarını kullanılamaz hâle getirdi.[34] Ortaya çıkan zehirli atıklar, Kılıçkaya Baraj Gölü'ne karıştı ve dereye ulaşarak Yedikardeş köyü halkının bahçelerine kadar geldi. Ağır metaller ve siyanür dahil tüm zehirli kimyasal atıkların halk sağlığına olumsuz etkileri olacağı, sağlığa zararlı etkilerin bir kısmı maruz kalınan miktara bağlı olarak akut olabileceği gibi, bu atıkların üç yılı aşkın süre boyunca bölgenin doğasını kirletmeye devam ederek kronik rahatsızlıklara da yol açacağı belirtildi.[35] TEMA'nın yayınladığı videoda felaketi anlatan yöre halkı, boğazlarının kilitlendiğini, öksürdüklerini ve kokudan baş ağrısı yaşadıklarını söyledi.[25]
Olay sonrasında Çevre, Şehircilik ve İklim Değişikliği Bakanlığı, Nesko Maden'e ""en üst sınır"" olan ₺12.071.949 para cezası kestiğini ve maden faaliyetlerinin sonlandırıldığını durdurdu.[26][36][37] Yöre halkı, kaza sonucu etrafa yayılan zehirli maden atıkları sebebiyle endişe duyduklarını belirtti; bağ ve bahçelerinin zarar gördüğünü ve tarımsal üretim yapamayacaklarını söyledi.[27][38] Halk, şirketin çevreye verdiği zararın büyüklüğü sebebiyle bakanlığın verdiği para cezasına tepki gösterdi.[33]
Halk Sağlığı Uzmanları Derneği, yaptığı açıklamada flotasyon tesislerinde bakanlıklar tarafından gerekli önlemler alınması, sürekli ve düzenli kontroller gerçekleştirilmesi gerektiğini belirtti. Ayrıca Kelkit Çayı ve Madra Barajı'ndan alınan suyun kullanıldığı tüm yerleşim bölgelerindeki yurttaşların ağır metallerin etkilerine karşı uyarılması gerektiğini aktardı. Kelkit Çayı, Kılıçkaya Barajı, Suat Uğurlu Barajı, Çamlıca Barajı ve Ayvalık Madra Barajı'ndan gelen suyu kullanan bütün bölgelerden düzenli olarak su örnekleri alınıp ağır metal içeriğinin takip edilmesi ve analiz sonuçlarının kamuoyuyla paylaşılması gerektiğini ekledi.[32]
Türk Toraks Derneğine göre çevreye yayılan atıkların içeriği belirlenerek sağlığa olan etkileri kamuoyuna ve yöre halkına anlatılmalı, bölgedeki hava ve sudan alınan numunelerin siyanür oranları ölçülmeli, siyanür ve ağır metallerin bölgedeki deniz canlılarına olası zararları değerlendirilmeli, akarsularda düzenli olarak siyanür ve ağır metal ölçümleri yapılmalı, içme suyu analizlerinde siyanür oranı kabul edilebilir düzeyin üstüne çıktığında yöre halkına dışarıdan içme suyu getirilmeli, bölgede derhal acil durum ilan edilmeli, ölçüm sonuçları paylaşılmalı ve halk sağlığı korunmalıydı.[35] Kimya Mühendisleri Odasının açıklamasında ise ağır metallerle kirlenmiş numunelerin tetkik sonuçları açıklanana kadar bölgeye giriş yapılmaması, gerekli noktalarda uyarı levhalarının konulması, tetkik sonuçlarının kamuoyuyla paylaşılması, yöre halkının hayvanlarını dereden sulatmamaları ve olta balıkçılığı yapmamaları için gerekli bilgilendirmelerin yapılmasının önemli olduğu, numune analizlerinin ağır metal oranının yönetmeliklerle belirlenmiş kabul edilebilir düzeylere düşene kadar devam etmesi gerektiği belirtiliyordu.[24]
Jeoloji Mühendisleri Odasına göre felaketin gerçekleşme sebebi, atık havuzlarının ""modern bilimsel ve teknolojik gerekliliklere uygun bir şekilde inşa edilmemesi""dir. Odanın basın açıklamasında bu ve ilerideki çevre felaketlerini önlemek için ÇED raporlarının hazırlanma süreçlerinin kontrol edilmesi gerektiği belirtildi. Aynı zamanda sivil toplum kuruluşları ve yerel idarelerin denetim süreçlerindeki etkinliğinin artırılması, atık havuzu inşaatlarının kamu denetim ve kontrolü altında gerçekleştirilmesi, sektör bazlı hazırlanan raporların gerekli meslekî yetkinliğe sahip kişilerce hazırlanması gerektiği aktarıldı. JMO'ya göre bu gibi çevre felaketlerine sebep olan, bunu alışkanlık hâline getirmiş şirketlerin ruhsatlarını feshedecek düzenlemeler Maden Kanunu ve Çevre Kanunu'na eklenmelidir.[3]
Metalurji ve Malzeme Mühendisleri Odasına göre, Şebinkarahisar'da yaşanan felaket Nesko Maden'in sebep olduğu ilk çevre felaketi değildir.[34] Odaya göre Nesko Maden'e ait işletmelerde, Şebinkarahisar Madeni'ndeki kazanın öncesinde de başka kazalar ve sorunlar yaşandı. Benzer bir olay 2018 yılında aynı madende meydana geldi. Atık havuzunda yaşanan çökme sonucu 8 milyon balık öldü.[39] 2011 yılında ise Yıldızlar Holding altında çalışan Nesko Maden'e ait Kütahya'daki Eti Gümüş tesisinde aynı şekilde bir atık havuzu çöktü.[40][41] Atıkların çevreye kontrolsüz yayılması sonucu hayvan ölümleri ve zehirlenmeler meydana geldi.[34][42][43]
Nesko Şebinkarahisar Madeni İşletme Müdürü Erol Özdemir, 20 Ocak 2022 tarihinde mevzulab adlı medya kuruluşu tarafından yayınlanan bir videoda felaketle ilgili açıklamalarda bulundu. Erol Özdemir'e göre ""Kılıçkaya Barajı'nın toplam gerçek kapasitesi 1,5 milyar metreküp, barajda bulunan su miktarı 120 milyon metreküptür ve (etrafa yayılan) 250 metreküp malzemenin içerisinde bulunan kurşun ve çinkonun herhangi bir etkisi söz konusu olamaz."" Erol Özdemir aynı zamanda ""dere yatağının komple ıslah edildiğini"" ve bu nedenle mevcut suyun içilebilir olduğunu ileri sürdü.[44]
Cumhuriyet Halk Partisinden Kahramanmaraş milletvekili Ali Öztunç, olayla ilgili Türkiye Büyük Millet Meclisinde verdiği yazılı soru önergesinde Çevre, Şehircilik ve İklim Değişikliği Bakanlığına felakete ilişkin 13 soru sordu. Bakanlığın 19 Ocak 2022 tarihli yanıtına göre, bakanlık ekipleri felaketin ardından ilk olarak dere yatağı üstüne beş adet tersip bendi inşa ederek atıkların derenin akışıyla Kılıçkaya Barajı'na taşınması engellendi. Dere yatağının yanına dört kilometre boyunca derivasyon kanalı (taşıma kanalı) açıldı ve bu sayede dere yatağının yönü değiştirilerek temiz suyun atıkla karışmadan baraja ulaşmasının sağlandı. Ardından dere yatağında bulunan atıkların taşınması ve temizlenmesi işlemlerine başlandı. Bölgedeki atıkların tamamen kaldırıldığı, bakanlığın izleme ve rehabilitasyon işlemlerini başlattığı ifade edildi.[36][36][45]
CHP'nin 2021 yılında hazırladığı Doğa Hakkı İhlâlleri Raporu'nda, bakanlığın ""olayın üzerini kapatmaya çalıştığı"" ve ""en az Nesko Maden şirketi kadar suçlu"" olduğu ifade edildi.[46] Rapora göre, yıkılan havuzdan yayılan atıkların Kılıçkaya Barajı'na ulaştığı bakanlık tarafından inkâr edilmiyor olsa da, 4.500 ton atığın Kılıçkaya Barajı'na ulaşmasını engellemek için önlemlerin ne zaman alındığı ve suya karışan atıkların hangi tarihlerde uzaklaştırıldığı belirsizliğini korur. Bakanlık tarafından yapılan çevresel etki değerlendirmelerinin havza bazlı yapılmaması dolayısıyla bakanlığın felaketten sonra yaptığı temizleme çalışmalarıyla sorunu gidermiş gibi davrandığı iddia edildi. Felaket sonrasında çevre kirliliğinin boyutunun ne olduğu ve atıkların yayıldığı bölgelerde sızdırmazlığın sağlanması için ne gibi önlemler alındığına dair bakanlıktan bir bilgi gelmediği belirtildi.[46] Felaket sonrasında çöken atık havuzundan alınan örneklerin analiz sonuçları ise açıklanmadı.[47][48]
Süresiz olarak işletmeye kapatılan Nesko Şebinkarahisar Madeni'nin 1 Aralık 2022 tarihli bir habere göre yaklaşık iki buçuk aydır çalışmaya devam ettiği ortaya çıktı. Habere göre TMMOB Maden Mühendisleri Odası Giresun Temsilcisi Heybet Çağlayan madenin faaliyete devam ettiğini söylemiştir. Habere göre Nesko Maden'in hangi yasal izinler kapsamında faaliyetlerine devam ettiğini öğrenmek için Nesko Şebinkarahisar Madeni'nin çevre danışmanı ""Sinan Bey"" aranmış ancak soruları cevaplamamıştır.[49]

"
"Ümraniye çöp patlaması, 28 Nisan 1993 tarihinde İstanbul'un Ümraniye ilçesi Hekimbaşı çöplüğünde biriken metan gazının patlaması sonucu meydana gelen facia.[3] Olayda 39 kişi öldü, 12 kişi kayboldu. Kaybolan 12 kişinin cesedi ise bulunamamıştır.
Patlama yaklaşık 4,5 yıl süresince çöplerin kontrolsüz bir şekilde biriktirilmesi nedeniyle meydana geldi. Çöp alanları çevre ve halk sağlığı için zararlı olsalar da bir diğer tehlikeli yönü depolanan çöplerin içinde oluşan gaz birikmeleridir. Bu gazların birikmemesi için gaz uzaklaştırma bacaları yapılması gerekir.
Çöp patlaması İstanbul'un çöp depolama alanlarındaki sorunu gün yüzüne çıkardı ve 1994 Türkiye yerel seçimleri'nde birçok siyasi parti öncelikli olarak İstanbul'un çöp sorununu çözeceği vaadiyle seçimlere girdi.
"
"
15 ve 20 Kasım 2003 tarihlerinde, Türkiye'nin İstanbul şehrindeki dört noktada, her bir günde ikişer patlayıcı yüklü kamyonetin infilak ettirilmesiyle dört intihar saldırısı gerçekleştirildi. 15 Kasım günü yerel saatle 9.30 (UTC+02.00) civarında Şişli'deki Bet İsrael Sinagogu, 9.34 civarında ise Beyoğlu'ndaki Neve Şalom Sinagogu'nun önünde birer kamyonet infilak etti. Patlamalar sonucunda saldırganlar dâhil 26 kişi öldü, 300'den fazla kişi yaralandı. Olaydan beş gün sonra, 20 Kasım günü, yine patlayıcı yüklü kamyonetlerle 10.55 civarında Beyoğlu'ndaki Birleşik Krallık'ın İstanbul Başkonsolosluğu binasına, 11.00 civarında ise Beşiktaş'taki HSBC Genel Merkezi binasına birer saldırı düzenlendi. İkinci saldırılarda 31 kişi ölürken 450'nin üzerinde kişi yaralandı. Toplamda ise 4 saldırgan dâhil 57 kişi öldü, 750'den fazla kişi saldırılardan yaralı olarak kurtuldu.
Başlatılan soruşturmalar sonucunda saldırıları el-Kaide'nin Türkiye yapılanmasının gerçekleştirdiği tespit edildi. Saldırılarla ilgili olarak Şubat 2004'te 69 sanıkla başlanan ve süreç boyunca yapılan eklemelerle 76 sanığa ulaşan dava Nisan 2007'de, 7'si müebbet olmak üzere 48 sanığın çeşitli kademelerde hapis cezalarına çarptırılmasıyla sonuçlandı. Yargıtay'ın davada alınan kararları bazı sanıklar yönünden bozması sebebiyle yeniden yapılan yargılama sonrasında ise 16 sanık hakkında çeşitli kademelerde hapis cezalarına hükmedildi. Saldırılarla ilişkisi olduğu tespit edilen iki ayrı davada ise bir sanık müebbet hapis cezasına çarptırıldı. Saldırıların öncesinde ya da sonrasında Irak'a kaçan örgütün Türkiye yapılanmasının bazı üst düzey yöneticileri ile mensuplarının bir kısmı burada ölürken bir kısmı ülkedeki güvenlik güçlerince tutuklandı veya Türkiye'ye iade edildi.
Saldırıyı gerçekleştiren ekibin başında, el-Kaide'nin Türkiye yapılanmasının lideri Habib Aktaş bulunurken Gürcan Baç ile Harun İlhan saldırıyı planlayan isimlerdi.[1] Aktaş ile Baki Yiğit, 11 Eylül saldırıları öncesinde Afganistan'a giderek burada el-Kaide ile temas kurmuş, 11 Eylül saldırıları sonrasında ise ülkeyi terk ederek Pakistan'a ulaşmıştı. Adnan Ersöz'ün ifadelerine göre Aktaş, İncirlik Hava Üssü ya da bir İsrail gemisine saldırı düzenlemeyi düşünüyordu. Aktaş ile olan görüşmesi sonrasında kendisinin bu fikirden vazgeçip Türkiye'ye döndüğünü ve sonrasında bağlantılarının koptuğunu belirten Ersöz, 2003 yılında Ebu Hafs adlı bir kişiyle görüştüğünü ve Aktaş'ın düşündüğü saldırılar için gereken para talebinin karşılandığını öğrendiğini ifade etti. Ebu Hafs'tan, CIA tarafından yakalanan üst düzey el-Kaide yöneticisi Halid Şeyh Muhammed'in bu para meselesinden haberi olduğunu, konuşursa Türkiye'dekilerin tehlike içinde bulunacaklarını öğrendiğini söyleyen Ersöz, bunun üzerine Türkiye'ye dönerek Aktaş'ı uyardığını söyledi. Bu görüşmeye göre Alaaddin adlı bir Suriyeli, Aktaş'a $150.000 vermişti.[2] Yakalanmasının ardından yapılan sorgulamasında Suriyeli Lui Sakka; Ebu Musab ez-Zerkavi ile görüşerek bu ödeneği temin ettiğini, bu paranın $110.000'a denk gelen kısmını euro olarak 2002 sonunda, kendisinin görevlendirdiği Suudi bir kişi tarafından Suriye'den İstanbul'a getirilerek Aktaş'a verildiğini ifade etti.[3] Guantanamo Kampı'nda tutuklu bulunan Halid Şeyh Muhammed'in, Mart 2007'de başlayan Savaşçı Statüsünün Gözden Geçirilmesi Mahkemesi duruşmalarına ait olan ve Amerika Birleşik Devletleri Savunma Bakanlığı tarafından yayımlanan tutanaklarındaki ifadelerine göre ise saldırıların finansal desteği kendisi tarafından karşılanmıştı.[4][5]
Mesut Çabuk, aynı lisede eğitim gördüğü Azad Ekinci ile ilk olarak Pakistan'da, sonrasında ise Afganistan'daki el-Kaide kamplarında eğitim almasının ardından Bingöl'de yaşamaya devam etti.[6][7][8][9] Bingöl'de yaşayan Gökhan Elaltuntaş, 2002 yılında Azad Ekinci ile bir İnternet kafe açarak burayı işletmeye başlamıştı.[6][7] Çabuk da bu İnternet kafede de zaman geçirmekte,[8] eşinin ifadesine göre Azad ve Metin Ekinci ile ""sık sık buluşmakta""ydı.[10] Ekinci aynı yıl, temizlik malzemeleri üreten bir şirkete de ortak oldu.[7] 1 Mayıs 2003'te gerçekleşen Bingöl depreminin ardından İstanbul'a yerleşen Elaltuntaş, Habib Aktaş ile birlikte Gaziosmanpaşa'da bir cep telefonu dükkânı açarak burayı işletmeye başladı.[6][7][8] Bu dükkân, örgüt mensuplarının kullandıkları telefonları daha kolay gizleyebilmeleri ve değiştirebilmeleri amacıyla açılmıştı.[11]
Daha önceleri Afganistan'daki el-Kaide kamplarında eğitim alan Feridun Uğurlu, İstanbul'da yaşamakta ve Beyazıt'taki bir tekstil firmasında çalışmaktaydı. Aynı firmada çalışanlar arasında Habib Aktaş da vardı. Ekim 2003'te her ikisi de bu işten ayrıldı.[12] İlyas Kuncak ise, saldırıdan önceki yaklaşık bir yıl boyunca, Uğurlu ile Bağcılar'da bulunan bir apartmanın farklı dairelerinde yaşamaktaydı.[13]
Eşinin ifadelerine göre 7 Ekim'de Mesut Çabuk, ""bir arkadaşından ödünç aldığı bir otomobille"", eşi ve çocuklarını da yanına alarak İstanbul'a doğru yola çıktı. Bingöl çıkışında Azad Ekinci, Ankara'da ise Gökhan Elaltuntaş'ın bindiği araç, Çabuk'un Üsküdar'daki bir akrabasının evine vardı. Eşi, Çabuk'un ""eve ara ara uğradığı""nı ve ""iş aradıklarını söyledikleri""ni ifade etti. Saldırılardan 5 gün önce ise kendisine Dubai'ye gittiğini söyleyerek evden ayrıldığını belirtti.[10]
Burhan Kuş, Habib Aktaş'ın kendisine ve Fevzi Yitiz'e intihar saldırısı düzenlemeleri teklifinde bulunsa da her ikisinin de bu teklifi reddettiklerini ifade etti.[14]
""Afgan mücahitlerin yanında yer almak için"" 1994'te Afganistan'a gittiğini ifade eden Fevzi Yitiz, buradaki bir el-Kaide kampında savaş teknikleri, bomba yapımı ve ağır silah kullanımı eğitimleri aldığını, Aktaş ile Ekinci ile burada tanıştığını belirtti. Yitiz, ikilinin talebi üzerine patlayıcı yapma hazırlıklarına başladığını ifade etti. İkitelli Organize Sanayi Bölgesi'ndeki Metal İş Sanayi Sitesi'nde yer alan bir deterjan imalathanesi, Yitiz'e ait sahte bir kimlikle kiralandı ve patlayıcı üretimi için Gökkuşağı adlı paravan bir şirket kuruldu. Site çalışanlarının ifadelerine göre Yitiz, kendisini ""Kemal Yıldız"" olarak tanıtmıştı. Yitiz, patlayıcıları bizzat kendisi hazırladığını ve bunları deterjan paketleri içerisine yerleştirerek kamyonetlere yüklediklerini belirtti.[15] Burhan Kuş'un ifadelerine göre patlayıcıların imalatında kullanılan asidi Baç temin ederken bunların İkitelli'ye nakliyesini Kuş gerçekleştirdi. Kuş daha sonra, imalatta kullanılan gübreyi de kiraladığı bir kamyonla Mersin'den getirdi. Kuş'un ifadesine göre patlayıcıların imalatını ise Gürcan Baç gerçekleştirmişti.[14] Patlayıcıların içeriğinde amonyum nitrat ve nitroselüloz bulunmaktaydı.[16] 5 kilogramlık tenekelere doldurulan patlayıcılardan her bir kamyonete onar adet yerleştirildi ve bunlar, 3 sıra halinde 50'şer kilogramlık amonyum nitrat çuvallarının içine yerleştirildi. Ateşleme düzeneği ise el yapımı fünyelerle oluşturuldu. Patlayıcılar, deterjan paketleriyle kamufle edildi.[11][17][18]
Patlayıcıların imalatı yaklaşık bir buçuk ayda tamamlandı.[7] Mahkemedeki ifadelerinde Ersöz, kamyonetlerin Aktaş tarafından hazırlandığını, Yitiz ile Baç'ın da Aktaş'a yardımcı olduğunu söyledi.[2] Kamyonetlerin yüklenmeleri 4 ve 5 Kasım günlerinde gerçekleştirildi. Yolda olabilecek emniyet kontrollerine karşı bir önlem olarak İpekler Yağ ve Sabun Ticaret adlı şirket adına sevk irsaliyeleri düzenlendi.[7] Araçlar, saldırı gününe kadar Osman Eken'in evinde saklandı.[19] Patlayıcıların üretilmesi sonrasında artan malzemeler ise Osman Eken'in kiraladığı bir depo ile Mehmet Kuş'un Zeytinburnu'ndaki evinin bodrumuna konuldu.[19][20]
Saldırılarda kullanılacak kamyonetlerin tamamı, Azad Ekinci'nin temin ettiği nakit parayla gerçekleştirildi.[21] Azad Ekinci'nin, kardeşi Metin Ekinci üzerine; Feridun Uğurlu'nun ise babası Metin Uğurlu'nun üzerine kayıtlı olacak şekilde satın aldığı kamyonetler, ilk günün saldırılarında kullanıldı.[21][22] Diğer iki kamyonet ise, kendisine Yüksel Çelebi adıyla sahte bir kimlik düzenleyen Gürcan Baç ile Cahit Öztürk adına düzenlediği belgelerle Feridun Uğurlu tarafından satın alındı.[16] 15 Kasım'daki saldırılarda, sırasıyla 34 UHK 68 plakalı kırmızı renkli ve 34 ZR 099 plakalı beyaz renkli Isuzu marka; HSBC Genel Merkezi binasına yapılan saldırının 34 UVD 06 plakalı, Birleşik Krallık Başkonsolosluğuna yapılan saldırının ise 34 VCV 25 plakalı 1995 model beyaz renkli kapalı kasa Hino marka kamyonetler kullanıldı.[23][24][25] Burhan Kuş, ifadesine göre Uğurlu'ya araba kullanmayı bizzat kendisi öğretti saldırılar esnasında bir sorun olmaması amacıyla satın alınan kamyonetlerin bakımını yaptırdı.[14] Elaltuntaş'a da sürüş dersleri verilmişti.[7]
Patlayıcıların hazırlanmasının ardından Habib Aktaş'ın talimatıyla yeni bir pasaport ve Suriye vizesi alan Kuş, Habib ve Sadettin Akdaş ile Mersin'de buluşmasının ardından ikiliyle birlikte Hatay üzerinden Halep'e geçti. Kaldıkları otele gelen Lui Sakka, bu üçlüyü, halihazırda Suriye'de bulunan Abdülkadir Karakuş ve Muhammed Tokaş'ın kaldığı eve götürdü. Bu buluşmanın ardından sonra Kilis üzerinden İstanbul'a döndüler, ancak sonrasında Kuş tekrar Halep'e gitti.[14]
Örgütün ilk planına göre ilk saldırı, 7 Kasım'da Alanya'da gelecek bir İsrail gemisine gerçekleştirilecekti. Ertesi gün, İstanbul'daki Bet İsrael Sinagogu ile Neve Şalom Sinagogu'na eş zamanlı birer saldırı, bir hafta sonrasında ise yine İstanbul'daki HSBC Genel Müdürlüğü binasına saldırı düzenlenmesi planlanmıştı. Kamyonetlerden biri, Baç ve Uğurlu tarafından Alanya'ya götürüldü. İddianameye göre ""beklenen geminin gelmemesi"", İlhan'ın ifadesine göre ""uygunsuz hava şartları"" sebebiyle bu plan iptal edildi ve kamyonet İstanbul'a döndü. Sonrasında Amerika Birleşik Devletleri'nin İstanbul Başkonsolosluğu binası da hedef olarak düşünülmüş, ancak yeni taşındığı ve yeri müsait olmadığı için burada bir eylem yapmaktan vazgeçilmiş ve Birleşik Krallık'ın İstanbul Başkonsolosluğu binası yeni hedef olarak belirlenmişti.[1][11] İlhan ayrıca, eylemleri turizmin yoğun olduğu yaz aylarında yapmayı planlasalar da patlayıcıları hazırlayamadıklarından dolayı daha geç gerçekleştirdiklerini, amaçlarının sinagogların yıkılması olduğunu ve istedikleri sonuçları alamadıklarını söyledi.[26]
Saldırılar, Yahudilerce kutsal sayılan ve şabat olarak adlandırılan cumartesi gününe denk gelen 15 Kasım 2003'te gerçekleşti.[27] Bet İsrael Sinagogu'na giden Çabuk ile Neve Şalom Sinagogu'na giden Elaltuntaş'ın kullandığı kamyonetler, Bağcılar'dan yola çıktı.[28] Şişli'deki Bet İsrael Sinagogu'nun bulunduğu Nakiye Elgün Sokağı'nda keşif amacıyla bulunan Yusuf Polat, kendi ifadelerine göre saldırı sabahı sinagogun ana girişinin bulunduğu sokağın müsait olmaması üzerine Çabuk'a telefon açarak sinagogun arka kapısını kullanması yönünde talimat verdi ve saldırıdan 10 dakika kadar önce bölgeden ayrıldı.[29] Ardından bölgeye gelen Çabuk'un kullandığı kamyonetin yerel saatle 09.30 (UTC+02.00) civarında infilak etmesiyle ilk saldırı gerçekleşti. Patlamayla birlikte sinagogda, sokakta ve çevredeki binalarda yer alan kişiler arasında ölü ve yaralılar olurken bölgede maddi hasar oluştu.[27]
Harun İlhan ise Neve Şalom Sinagogu'ndaki patlamadan bir hafta önce sinagog ve çevresinde dört gün keşif yaptığını, Elaltuntaş ile saldırıdan 20 gün önce yüz yüze, saldırı günü ise üç kez telefonla görüştüğünü söyledi. Beyoğlu'ndaki sinagogun bulunduğu Büyük Hendek Caddesi'nde yaptığı gözlemlerin ardından, Elaltuntaş'ın hedefe ulaşıp kamyoneti infilak ettirmesi öncesinde bölgeden ayrıldı.[28][30] Bu patlama, ilkinden yaklaşık dört dakika sonra, 09.34 civarında gerçekleşmişti.[31] Patlama sırasında sinagogdaki üç ayrı salonda dua okunmakta, aynı zamanda bir bar mitzvah töreni gerçekleştirilmekteydi.[31][32] Sinagog dışında bulunan insanlar arasında ölü ve yaralılar olurken daha önce uğradığı saldırılar sonrasında sinagogun duvarları güçlendirilmiş olduğundan yapı içerisinde görece daha az hasar meydana geldi.[31] Patlamanın olduğu yerde yaklaşık üç metre çapında ve iki metre derinliğinde bir çukur oluştu.[31]
Saldırıların ardından her iki bölgeye de İstanbul Büyükşehir Belediyesi İtfaiye Daire Başkanlığı, Sağlık Daire Başkanlığı, Yol Bakım Müdürlüğü, Mezarlıklar Müdürlüğü, İGDAŞ ve İSKİ ekipleri gönderildi.[33] Patlama sebebiyle oluşan enkazın altında kalanlar arama-kurtarma ekiplerince çıkarıldı ve çevredeki farklı sağlık kuruluşlarına gönderildi.[33] İsrail'den gelen arama-kurtarma ve kimlik tanımlaması konularında uzman yedi kişilik ZAKA ekibi de patlamalar sonrasındaki çalışmalarda yer aldı.[34][35]
İlk saldırı 10.55 (UTC+02.00) civarında, Beşiktaş'ın Levent Mahallesi'ndeki Büyükdere Caddesi üzerinde yer alan HSBC Genel Müdürlüğü binasının önünde, İlyas Kuncak'ın kullandığı patlayıcı yüklü kamyonetin patlamasıyla gerçekleşti.[36] Bina içinde ve çevresinde bulunan kişilerden ölen ve yaralananlar olurken patlama sonrasında binanın yer üstünde bulunan ilk altı katı kullanılamaz hâle geldi ve yapının ön kısmında hasar oluştu.[36] Binanın içerisinde, patlama olduğu sırada hareket hâlinde bulunan asansör de düştü.[36]
Yaklaşık beş dakika sonra, 11.00 civarında Beyoğlu'ndaki Meşrutiyet Caddesi üzerinde bulunan Birleşik Krallık'ın İstanbul Başkonsolosluğu binasına doğru hareket eden Feridun Uğurlu'nun kullandığı patlayıcı yüklü kamyonetin infilak etmesiyle ikinci saldırı gerçekleştirildi.[37] Patlama sonrasında ölü ve yaralılar olurken başkonsolosluk binasının ön bahçe duvarı yoldan geçen araçların üzerine yıkıldı ve bahçesinde yangın çıktı.[37] Çevredeki binalar ile taşıtlarda da hasar meydana geldi.[37] Burhan Kuş'un ifadelerine göre Başkonsolosluk binasına düzenlenen saldırı esnasında Gürcan Baç, binanın yakınlarında bulunmaktaydı.[14]
HSBC Genel Müdürlüğü binasına gerçekleştirilen saldırı sonrasında olay yerine gelen polis, güvenlik şeridi çekerek delil toplama çalışmalarına başladı.[36] Bölgedeki elektrik ve doğalgaz hatları kesilirken metro seferleri durduruldu.[36] Bina içindeki yaralılar ve diğer personel arka kapıdan tahliye edildi.[36] Bölgeye sevk edilen itfaiye, sivil savunma, il sağlık müdürlüğü, polis ve başkonsolosluk görevlileri arama-kurtarma çalışmaları gerçekleştirdi.[37] Polis ise başkonsolosluk çevresine güvenlik şeridi çekti.[37] Gün içerisinde Levent'teki patlamaların olduğu bölgeye gelen İçişleri Bakanı Abdülkadir Aksu, İstanbul Valisi Muammer Güler ve İstanbul İl Emniyet Müdürü Celalettin Cerrah da incelemelerde bulundu.[38] Öte yandan saldırılardan sonraki birkaç saat içerisinde Galleria'ya yapılan bomba ihbarı sonrasında Galleria, Akmerkez ve Carousel tedbir amacıyla boşaltılsa da ihbar asılsız çıktı.[39][40]
15 Kasım'daki saldırıların gerçekleştiği gün İstanbul İl Sağlık Müdürlüğü, saat 15.00 itibarıyla ölü sayısının 20, yaralı sayısının ise 257 olduğunu açıkladı.[41] Birkaç saat sonra Sağlık Bakanı Recep Akdağ da ölen kişi sayısının 20 olduğunu ve patlamadan sonra 302 kişinin çeşitli hastanelere başvurduğunu söyledi.[42] Aynı günün ilerleyen saatlerinde aynı ölü sayısını veren Abdülkadir Aksu, tespit edilen yaralı sayısının 277 olduğunu açıkladı.[43] Akşam saatlerinde İstanbul Emniyet Müdürlüğü tarafından yapılan açıklamayla ölü sayısının 23'e yükseldiği söylense de, bir süre sonra yapılan ikinci bir açıklamayla bu sayı 20 olarak düzeltildi.[44] Ertesi gün İstanbul İl Sağlık Müdürü Erman Tuncer, ölü sayısını 23 olarak tespit ettiklerini ve 4'ünün durumu ağır olmak üzere 71 yaralının hastanedeki tedavisine devam edildiğini bildirdi.[45] 17 Kasım günü olay yerinde bir kadın cesedinin bulunmasıyla 24'e yükselen ölü sayısı aynı gün, tedavi gördüğü hastanede ölen kişiyle birlikte 25 oldu.[46] 19 Kasım'da Muammer Güler, saldırganlar dahil 25 kişinin öldüğünü ve yaklaşık 300 kişinin ise yaralandığını açıkladı.[47] Yaklaşık 3 aydır hastanede tedavi gören bir yaralının 9 Şubat 2004'te ölmesiyle birlikte ölü sayısı 26'ya yükseldi.[48] Bet İsrael Sinagogu'ndaki patlama sırasında sinagogda bulunan Türkiye Hahambaşısı İsak Haleva elinden yaralanırken Türk Musevi Cemaati Başkanı Bensiyon Pinto olaydan yara almadan kurtulmuştu.[27]
Valilikten alınan özel izinle Türk bayrağına sarılan saldırılarda ölen 6 Musevi'nin cenazesi, Ortaköy Musevi Mezarlığı'nda düzenlenen tören sonrasında, 1986'da Neve Şalom Sinagogu'na düzenlenen saldırıda ölen 23 kişinin cenazesinin yer aldığı anıt mezarın ön bölümüne defnedildi.[49]
20 Kasım'daki saldırıların gerçekleştiği gün İstanbul Valiliği Asayiş Harekât Merkezi tarafından yapılan açıklamada, HSBC Genel Müdürlüğü binasına yapılan saldırıda 11, Birleşik Krallık Başkonsolosluğuna yapılan saldırıda ise 16 kişi olmak üzere patlamalar sonucunda saldırganlar dâhil 27 kişinin öldüğü ve 450'den fazla kişinin yaralandığı belirtildi.[50] 24 Kasım'da İstanbul İl Sağlık Müdürlüğünden yapılan yazılı açıklamaya göre saldırılarda yaralananlardan 432'sinin tedavilerinin tamamlanarak taburcu edildiği, 30 yaralının tedavisinin sürdüğü ve bunlardan 6'sının yoğun bakımda olduğu bildirildi.[51] Kasım 2003, 14 Aralık 2003 ve 13 Ocak 2004 tarihlerinde, hastanede tedavi altında bulunan dört kişinin ölmesiyle ikinci saldırılarda ölen kişi sayısı 31'e ulaştı.[52][53][54] İlk patlamada ölenler arasında Kerem Yılmazer,[55] ikinci patlamada ölenler arasında ise Birleşik Krallık'ın Türkiye Başkonsolosu Roger Short bulunmaktaydı.[37]
Muammer Güler, 19 Kasım'daki açıklamasında, 15 Kasım'daki saldırılar sonrasında Beyoğlu'ndaki 58 bina üzerinde yapılan incelemede 9 ağır hasarlı, 3 orta hasarlı, 8 az hasarlı bina olduğunu ve 38 milyar TL zarar meydana geldiğini; Şişli'de ise incelenen 52 binanın 7'sinde orta, 12'sinde az hasar olduğunu ve 33 milyar TL'lik zarar meydana geldiğini belirtti. Ayrıca Beyoğlu'nda 15, Şişli'de ise 18 taşıtın kullanılamayacak duruma geldiğini ifade etti.[47]
20 Kasım'daki saldırılar sonrasında Beyoğlu Belediye Başkanı Kadir Topbaş, Beyoğlu'ndaki patlamada 38 binanın, Beşiktaş Belediye Başkanı Yusuf Namoğlu ise ilk belirlemelere göre Beşiktaş'ta 75 binanın hasar gördüğünü belirtti.[56]
Adli Tıp Kurumu Başkanı Keramettin Kurt, saldırıların gerçekleştiği gün bölgede yapılan incelemede, parçalanmış cesetler arasında ""Orta Doğulu özellikleri taşıyan"" iki kişinin üzerinde kablo düzeneği bulunduğunu ve patlamaların birer intihar saldırısı olabileceğini söyledi.[31] Aynı gün Anadolu Ajansı İstanbul Bölge Müdürlüğünü telefonla arayan bir kişi, saldırıları İslami Büyük Doğu Akıncıları Cephesi adına üstlendiğini söyleyerek saldırının gerekçesini ""Müslümanlara yapılan baskıyı önlemek"" olarak sundu.[57] Londra merkezli el-Kuds el-Arabi'nin 16 Kasım tarihli sayısında gazeteye, el-Kaide'ye bağlı Ebu Hafsa el-Mısri Tugayları'ndan saldırıyı üstlendiklerine dair bir e-posta ulaştığı belirtildi.[58][59][60] 20 Kasım'daki saldırılar sonrasında ise, 12.40 civarı Anadolu Ajansı İstanbul Bölge Müdürlüğünü arayan bir şahıs, saldırıları el-Kaide ile İslami Büyük Doğu Akıncıları Cephesi'nin birlikte gerçekleştirdiğini söyleyerek eylemleri üstlendi.[61] Yakın saatlerde Doğan Haber Ajansı'nı arayan birisinin ise saldırının MDG adlı örgüt tarafından gerçekleştirildiği bilgisini verdiği belirtildi.[61] Ebu Hafsa el-Mısri Tugayları, el-Mücahidun adlı web sitesinde yayımladığı bir bildiriyle 20 Kasım'daki saldırıları da üstlendi.[62]
18 Kasım'da, Bet İsrael Sinagogu'ndaki saldırıyı gerçekleştiren kişinin olay yerinde pasaportu bulunan Mesut Çabuk, Neve Şalom Sinagogu'ndaki saldırı gerçekleştiren kişinin ise Gökhan Elaltuntaş olduğu bilgisi basında yer aldı.[23][24] İlk saldırıda kullanılan kamyonetin ruhsatının Metin Ekinci, ikinci saldırıdaki kamyonetin ruhsatının ise Ahmet Uğurlu adına kayıtlı olduğu belirlendi.[23][24] Bingöl'de bulunan Metin Ekinci, 1 Mayıs günü gerçekleşen deprem sonrasında evine hırsız girdiğini ve kimliğinin çalındığını öne sürdü.[63] Saldırıyı düzenleyenlere arabayı temin eden kişilerin Metin Ekinci'nin kardeşi Azad Ekinci ile Ahmet Uğurlu'nun oğlu Feridun Uğurlu olduğu, her ikisinin de 28 Ekim günü Dubai'ye gittiği bilgisi basına yansıdı.[24] Muammer Güler'in 19 Kasım'daki açıklamasında, saldırıların bomba yüklü kamyonetler tarafından gerçekleştirilen bir intihar saldırısı olduğunun kesinlik kazandığı ifade edildi.[47] Yapılan DNA testi sonucunda ise, 15 Kasım'daki saldırıyı gerçekleştirenlerin Mesut Çabuk ile Gökhan Elaltuntaş olduğunun doğrulandığını söyledi.[47] Güler ayrıca, ""saldırıların hedefi, şekli ve saldırıyı gerçekleştiren kişilerin bağlantıları göz önüne alındığında"" el-Kaide'nin dünya genelindeki diğer saldırılarıyla paralellik gösterdiğini belirtti.[47]
Emniyet birimleri tarafından, saldırılarla ilgili oldukları gerekçesiyle gözaltına alınan 8 kişiden altısı 19 Kasım'da tutuklanırken ikisi serbest bırakıldı.[9] Süleyman Uğurlu, İsmail Duru, Mehmet Helvacı, Metin Ekinci ve Osman Eken ""anayasal düzeni silah zoruyla değiştirmeye feran iştirak""; İsmet Alçık ise ""yasadışı örgüte yardım ve yataklık"" iddiasıyla tutuklanıp Bayrampaşa Cezaevi'ne gönderilmişti.[64][65][66]
Daha önceleri, 15 Kasım'daki saldırılardan 15 gün önce Dubai'ye gittiği iddia edilen Feridun Uğurlu'nun, yapılan DNA testleri sonucunda, 20 Kasım'da Birleşik Krallık Başkonsolosluğuna gerçekleştirilen saldırıyı gerçekleştirilen isim olduğu belirlendi.[67] HSBC Genel Müdürlüğü binasına yapılan saldırıyı gerçekleştiren isim ise en başta kesin olarak tespit edilemedi ve basında, bu saldırganın Habib Aktaş olduğu öne sürüldü.[68] Yapılan DNA testiyle birlikte Kasım sonunda, Levent'teki saldırıyı düzenleyen kişinin İlyas Kuncak olduğu belirlendi.[69] Kamyonetlerin motor ve şasi numaralarından HSBC Genel Müdürlüğü binasına yapılan saldırıda kullanılan kamyonetin Yüksel Çelebi, Birleşik Krallık Başkonsolosluğuna yapılan saldırıda kullanılan kamyonetin ise Cahit Öztürk adına tescilli olduğu tespit edildi.[16] Her iki saldırıyı gerçekleştiren isimlerin de el-Kaide'nin Türkiye yapılanmasına mensup olduğu belirlendi.[70] Saldırılarla alakalı olarak açılan davanın iddianamesinde; ilk kamyoneti satan Murat Aydaş'ın, araç tescil dosyasında Yüksel Çelebi adına düzenlenmiş nüfus cüzdanındaki fotoğraftan Feridun Uğurlu'yu teşhis ettiği, aracı satın almaya geldiğinde yanında olan kişinin de İlyas Kuncak'a benzediğini söylediği bilgisi yer aldı.[16] Daha sonraları ise Yüksel Çelebi adlı birisinin kayıp kimliğini ele geçiren Gürcan Baç'ın, kendi fotoğrafını bu kimliğe yapıştırdığı ve iki kamyoneti de Feridun Uğurlu ile birlikte satın aldığı belirlendi.[21] Diğer kamyonetin trafik işlemlerini yapan Aydın Temizel'in de, işlemler için vekalet aldığını söylediği Cahit Öztürk ile emniyette yüzleştirildiği; ancak Öztürk'ü teşhis etmediği kaydedildi. İddianameye göre Öztürk ise nüfus cüzdanı ve sürücü belgesini telefon hattı alması için Uğurlu'ya verdiğini ve Uğurlu'nun Öztürk adına aldığı pasaportta da kendi fotoğrafının bulunduğu ifade etmişti.[16]
24 Kasım'da İstanbul Devlet Güvenlik Mahkemesine sevk edilen 16 kişiden 9'u ""yasadışı örgüte üyelik, yardım ve yataklık"" suçlamasıyla tutuklanırken kalanı serbest bırakıldı.[71] Balıkesir, İstanbul ve Mardin illerindeki yedi farklı noktada yapılan operasyonlarda yakalanan 18 zanlıdan Yusuf Dural, Cemile Aktaş ve Mediha Yıldırım, 26 Kasım günü ""yasadışı örgüte üyelik, yardım ve yataklık"" iddiasıyla tutuklanırken kalan 15 zanlı ise serbest bırakıldı.[72] 27 Kasım'da Devlet Güvenlik Mahkemesine çıkarılan 9 kişiden Ziya Çelik, İbrahim Yerli, Bülent Yıldız ve Ahmet Aslanoğlu da aynı gerekçeyle tutuklandı, kalan zanlılar ise serbest bırakıldı.[73]
30 Kasım'da Jandarma Genel Komutanlığı, saldırılarla bağlantısı olduğu öne sürülerek Suriye'de yakalanan 22 kişinin Türkiye'ye iade edildiğini açıkladı.[74] Bu kişilerin 20'si 2 Aralık'ta serbest bırakılırken Hilmi Tuğluoğlu ile eşi Leyla Tuğluoğlu, sorgulanmaları için 1 Aralık'ta Ankara'ya getirildi.[75][76] Hilmi Tuğluoğlu, ""yasadışı örgüte yardım ve yataklık etme"" suçlamasıyla 4 Aralık'ta tutuklanırken eşi serbest bırakıldı.[77]
30 Kasım'da İstanbul Emniyet Müdür Yardımcısı Halil Yılmaz, Bet İsrael Sinagogu'na yapılan saldırıda istihbarat ve gözcülük yaptıktan sonra eylem talimatı veren kişinin Yusuf Polat olduğunu ve kendisinin önceki gün ""anayasal düzeni silah zoruyla değiştirmeye teşebbüs ve yasadışı örgüt yöneticiliği"" suçlamasıyla tutuklandığını açıkladı.[29][78] Polat, Devlet Güvenlik Mahkemesi Cumhuriyet Başsavcılığı nezaretinde yapılan olay yeri tatbikatı kapsamında Bet İsrael Sinagogu'na düzenlenen saldırının gerçekleştirildiği yere getirilen Polat, saldırıdan 10 dakika kadar önce bölgeden ayrıldığını ve Neve Şalom Sinagogu'na düzenlenen saldırıdan haberi olmadığını söyledi.[29] Polat'ın 25 Kasım günü, sahte bir pasaportla İran'a geçmek isterken Gürbulak Sınır Kapısı'nda yakalandığı belirtildi.[78] Devlet Güvenlik Mahkemesi'nde yapılan sorgulamanın ardından Polat, ""anayasal düzeni silah zoruyla değiştirmeye teşebbüs etmek"" suçlamasıyla tutuklanarak Bayrampaşa Cezaevi'ne gönderildi.[29] Polat ile birlikte gözaltına alınan beş kişi ise serbest bırakıldı.[78] Sorgulaması esnasında Polat, örgütün lideri Habib Aktaş ile Azad Ekinci'nin, el-Kaide'nin ikinci adamı Eymen ez-Zevahiri ile birebir görüştüğünü ifade etti.[66]
Gözaltına alınan 10 kişiden Murat İdrak, Bülent Tozoğlu ve Ahmet Özaydın ""yasa dışı örgüte üye olmak"", Harun Gecü ""yasadışı örgüte yardım ve yataklık etmek"" suçundan 2 Aralık'ta;[75][79] Devlet Güvenlik Mahkemesine sevk edilen 3 kişiden Mustafa Atlıhan ""yasadışı örgüte üye olmak"" suçundan 5 Aralık'ta;[80] gözaltına alınan 7 kişiden Tarkan Kalaycı, Hakan Çalışkan ve Burhan Perk ""yasadışı örgüt üyesi olmak ile yardım ve yataklık etmek"" suçundan 7 Aralık'ta[81] tutuklandı. Saldırılar esnasında İran'da olan Fevzi Yitiz, 10 Aralık'ta Hakkâri'den Türkiye'ye giriş yaparken emniyet birimleri tarafından yakalandı. Yapılan soruşturma kapsamında Yitiz, 14 Aralık'ta tatbikat amacıyla patlayıcıların imal edildiği imalathaneye götürülmesinin ardından tutuklandı.[82][83] Gözaltına alınan 2 kişiden Nurettin Gündüz 11 Aralık'ta;[84] gözaltına alınan 5 kişiden Ramazan Tahta ""yasadışı örgüte üye olmak"" suçundan 12 Aralık'ta;[85] Muhammedül Emin Bastın ""yasadışı örgüt üyesi olmak"" suçundan 15 Aralık'ta;[86] Adnan Ersöz ise ""anayasal düzeni değiştirmeye teşebbüs"" suçundan 18 Aralık'ta[87][88] tutuklandı.
Osman Eken'in itirafları doğrultusunda 21 Aralık'ta, Mehmet Kuş'un Zeytinburnu'ndaki evine baskın düzenlendi. Evin bodrumunda, saldırılardaki patlayıcıların imalatında kullanılan birtakım malzemeler ele geçirildi.[89] Kuş, ""yasadışı örgüt üyelerine yardım ve yataklık yapmak"" suçundan ertesi gün tutuklandı.[90] Kuş'un ifadeleri doğrultusunda genişletilen soruşturma kapsamında 22 Aralık'ta düzenlenen operasyonlarda İstanbul'da 11, Konya'da ise 8 kişi gözaltına alındı.[91] Konya'da yakalananlar arasında yapılanmanın üst düzey isimlerinden olan Harun İlhan da bulunmaktaydı.[92] Örgütle bağlantılı olduğu öne sürülen 4 kişiyle birlikte İstanbul'a getirilen İlhan, karakoldaki sorgusunun ardından 26 Aralık'ta olay yeri tatbikatı için Neve Şalom Sinagogu'na götürüldü.[30][93] Aynı gün ""anayasal düzeni silah zoruyla değiştirmeye teşebbüs etmek"" suçlamasıyla İlhan, ""yasadışı örgüt üyesi olmak"" suçlamasıyla Seyit Ertul, ""yasadışı örgüte yardım ve yataklık etmek"" suçlamasıyla ise Memiş Arlı, Servet Özcan, Ali Yaman, Hüseyin Suat Öz, Halil Ökçe, Şükrü Hakan Yiğit ve Abdülmenaf Dağaç tutuklandı.[93] Şükrü Hakan Yiğit'in evinde çeşitli ateşli silahlar ile mühimmat ele geçirildi.[94]
26 Aralık 2003'te; soruşturma kapsamında Kanarya, Dudullu ve Zeytinburnu'ndaki hücre evlerine düzenlenen operasyonlarda, patlayıcı yapımında kullanılan, 500 kg kadar amonyum nitrat, amonyum sülfat ve RDX ele geçirildiği açıklandı.[95] Muammer Güler ile Celalettin Cerrah'ın aynı gün gerçekleştirilen basın açıklamasında örgütün ""çökertildiği"" ve bu aşamadan sonra ""yeni bir eylem gerçekleştirmesi[nin] de mümkün [olmadığı]"" belirtildi. O güne kadar gözaltına alınan 159 kişiden 35'nin tutuklandığı, 10 kişinin ise o gün Devlet Güvenlik Mahkemesine sevk edildiği ifade edildi.[96]
30 Aralık'ta teslim olan Ahmet Demir ""yasadışı örgüte üye olmak"" suçundan 2 Ocak 2004'te;[97] Seçkin Mandacı, Ümit Bayrak ve Evren Hıdıroğlu ise Gebze'de düzenlenen bir operasyonda yakalanarak 8 Ocak'ta[98] tutuklandı. 29 Ocak'ta, emniyet birimlerinin İstanbul'da düzenlediği bir operasyonla Baki Yiğit ile beraberindeki 2 kişi yakalanarak gözaltına alındı.[99] Sorgulanmasında saldırılarla bir ilgisinin olmadığını öne süren Yiğit, 2 Şubat'ta tutuklandı.[100]
Gözaltına alınan ve 27 Mart 2004'te İstanbul Devlet Güvenlik Mahkemesi'ne sevk edilen 8 kişiden Ömer Öztürk, örgüte üye olduğu iddiasıyla tutuklandı.[101] Saldırılarla ilişkisi olduğu gerekçesiyle aranan Engin Vural, 7 Nisan 2004'te polise teslim oldu.[102] 6 Nisan'da gözaltına alınan 4 kişi, sevk edildikleri Devlet Güvenlik Mahkemesi tarafından 19 Nisan'da serbest bırakıldı.[103]
El-Kaide ile bağlantılı olduğu tespit edilen Hamid Obisi, Antalya'da gerçekleştirilen bir operasyonla yakalandı ve 10 Ağustos günü tutuklandı. Aynı örgüt mensubu Suriyeli Lui Sakka da 10 Ağustos 2005'te, Diyarbakır Havalimanı'ndan gerçekleştirilen bir operasyonla yakalandı. İstanbul'a getirilen zanlı, 11 Ağustos'ta tutuklandı.[104][105][106]
25 Şubat 2004'te, Devlet Güvenlik Mahkemesi İstanbul Başsavcılığı tarafından 50'si tutuklu 69 sanık hakkında dört saldırıyı da kapsayan bir dava açılırken yakalanamadıkları gerekçesiyle 9 sanığın dosyası ayrıldı. Hazırlanan iddianamede 5 sanık için ömür boyu ağırlaştırılmış hapis, 64 sanık için ise en ağırı 22,5 yıl olmak üzere çeşitli hapis cezalarına çarptırılmaları istendi.[109][110] İstanbul 2 Numaralı Devlet Güvenlik Mahkemesi'nde görülen davanın ilk duruşması 31 Mayıs'ta başladı ve duruşma, beş güne yayılan ve sonuncusu 5 Haziran'da yapılan beş oturum hâlinde gerçekleştirildi.[111][112] 29 Haziran-2 Temmuz tarihleri arasındaki dört oturumda gerçekleşen ikinci duruşma sırasında, yapılan anayasa ve yasa değişikliği sebebiyle duruşmalar İstanbul 10. Ağır Ceza Mahkemesi sıfatıyla yapılmaya başlandı.[113]
27 Haziran'daki duruşma duruşmada esas hakkındaki görüşlerini açıklayan İstanbul Cumhuriyet Savcısı Zekeriya Öz; dört sanık için ağırlaştırılmış müebbet hapis, iki sanık için 15 ile 22,5 yıl arasında ağır hapis, 18 sanık için 4,5 ile 7,5 yıl arasında ağır hapis, 15 sanık için 7,5 yıldan on beşer yıla kadar ağır hapis, 1 sanık için 1 ile 3 yıl arasında hapis cezasına çarptırılmalarını, kalan sanıkların ise beraatını istedi.[114][115] 24 Ocak 2006'daki duruşmada, savcı değişikliği yapılıp Öz'ün yerine atanan Süleyman Ersöz'ün esas hakkındaki mütalaasını hazırlaması amacıyla erteleme kararı çıktı.[116] 14 Kasım'daki duruşmada savcı Süleyman Ersöz, davaya sonradan eklenen sanıklardan bir için ağırlaştırılmış müebbet ve 9 ile 26,5 yıl arasında hapis, diğeri için ise 15 ile 35,5 yıl arasında hapis cezası talep etti.[117]
Yapılan eklemelerle birlikte 76 sanığa ulaşan ve 16 Şubat 2007'deki duruşmayla sonlanan davanın gerekçeli kararı Nisan 2007'de açıklandı. 5 sanık ağırlaştırılmış müebbet, 2 sanık müebbet, birer sanık 18 ile 12 yıl 6 ay, 31 sanık 6 yıl 3 ay, 10 sanık 3 yıl 9 ay hapis cezasınıa çarptırılırken 26 sanık ise beraat etti.[19]
Haziran 2009'da Yargıtay 9. Ceza Dairesi, davada alınan kararların bazılarını sanıklar yönünden onaylarken bazılarını sanıklar yönünden bozdu.[118] 26 sanıkla tekrar başlanan dava, Nisan 2013'te sonuçlandı.[119] Mahkeme sonunda bir sanık 20 yıl 6 ay, bir sanık 9 yıl 6 ay, 11 sanık 6 yıl 3 ay, bir sanık 2 yıl 11 ay, bir sanık 6 ay, bir sanık 5 ay hapis cezasına çarptırılırken üç sanığın beraatına ve üç sanık hakkındaki davanın ise ayrılmasına hükmedildi.[120][121]
Ana davanın yanı sıra, saldırılarla ilişkili olduğu öne sürülen üç sanığın yer aldığı ve Ankara 1 Numaralı Devlet Güvenlik Mahkemesi'nde görüne bir dava, 20 Temmuz 2004'teki duruşmada tüm sanıkların beratıyla sonuçlandı.[122][123] Başka bir sanığın Aralık 2013'te, İstanbul 22. Ağır Ceza Mahkemesi'nde başlanan davası ise Nisan 2015'te, İstanbul 5. Ağır Ceza Mahkemesi'nde tamamlandı ve sanığın müebbet hapse mahkûm etmesiyle sonuçlandı.[124][125]
Habib Aktaş saldırılardan bir gün önce, Gürcan Baç ise bir gün sonra, sahte pasaport kullanarak Hatay'daki Cilvegözü Sınır Kapısı'ndan Suriye'ye giriş yaptı.[126] Saldırılar öncesinde Suriye'de bulunan ve Lui Sakka'nın kendisini götürdüğü evde kalan Kuş, birkaç gün sonra Habib Aktaş'ın da bu eve geldiğini belirtti. Kuş, burada 5-6 ay kadar kaldıklarını, yerlerinin belli olmaması için ailelerini aramadıklarını, haftada bir veya iki kez gezmek için dışarı çıktıklarını ifade etti.[14] Aralık 2003'te Azad Ekinci ile Abdulkadir Karakuş, Aktaş tarafından Suriye'ye, Sakka'nın yanına gönderildi. Sakka ise kendi ifadelerine göre bu ikiliyi Irak'a götürerek Ebu Musab ez-Zerkavi'ye teslim etti.[3][7]
Habib Aktaş, Eylül 2004'te Irak'ta, Amerikan kuvvetlerinin Felluce'de gerçekleştirdiği bir hava saldırısında öl"
"2008 İstanbul ABD Başkonsolosluğu Saldırısı, 9 Temmuz 2008 tarihinde Türkiye'nin İstanbul kentinde ABD Başkonsolosluğuna gerçekleştirilen silahlı saldırıdır.[1]
9 Temmuz 2008 tarihinde saat 11:15[2] sıralarında bir araba ile İstinye'deki[3] ABD Konsolosluğuna gelen üç kişi ile polis noktasında bulunan güvenlik görevlileri arasında çatışma çıktı.[2] Çatışmanın 5-8 dakika sürdüğü tanıklar tarafından ifade edildi.[4] Vize giriş kapısındaki polis noktasına yapılan saldırıda, biri koruma görevlisi, ikisi trafik polisi üç Türk emniyet mensubu[5] hayatını kaybederken, saldırıyı yapan üç kişi de öldü.[3][6] Aracı kullanan dördüncü saldırgan Küçükçekmece'de yakalandı. Araç ise İkitelli'de bulundu. Saldırıda bir pompalı tüfek ve üç otomatik tabanca ile ateş açan saldırganlardan ikisi hemen olay yerinde ölürken, yaralanan bir saldırgan, kafasına kurşun sıkarak intihar etti.[5] Ayrıca saldırıda Osman Dağlı isimli Türk polis yaralandı.[7]
Olayla ilgili olarak İstanbul Terörle Mücadele Şube Müdürlüğü ekipleri İstanbul Bayrampaşa'da iki kişiyi gözaltına aldı.[8] Saldırganların Bülent Çınar, Erkan Kargın ve Raif Topçil olduğu belirlendi.[9] Ölen emniyet mensuplarının isimleri ise, Nedim Çalık, Erdal Öztaş ve Mehmet Önder Saçmalıoğlu olarak açıklandı.[10] Erkan Kargın'ın eylemde kullanılan bir adet pompalı tüfek ve iki adet Glock Marka otomatik tabancaları Kadir Özmen isimli bir şüpheli ile birlikte bir bankanın İstanbul Silivri Şubesinden aldıkları 24 ay vadeli 4.000 YTL kredi ile elde ettikleri öne sürüldü. Erkan Kargın ve Kadir Özmen'in eylemde kullanılan silahları Diyarbakır ilinden henüz belirlenemeyen bir adresten getirdikleri tespit edildi. Kadir Özmen'inde eyleme katılmak için hazırlık yaptığı fakat daha sonra eyleme katılmaktan vazgeçtiği belirtildi. İstanbul Cumhuriyet Savcılığı Başsavcı Vekili Fikret Seçen'in hazırladığı 24 sayfalık iddianamede Kadir Özmen'in silahlı terör örgütüne üye olma, patlayıcı madde bulundurmak, Ergenekon Örgütüne üye olmak, Türkiye Cumhuriyeti Hükûmetini ortadan kaldırmaya teşebbüs etme suçlarından savcılık emri ile hakkında yakalama kararı çıkarılmıştır fakat Kadir Özmen'in T.C. Kimlik numarası tespit edilemediği için savcılık soruşturmayı kapatmıştır.[11]
Saldırı dünya kamuoyunda tepki ile karşılandı[12] ve Avrupa Birliği ile ABD yetkilileri kısa süre içinde saldırıyı kınadıklarını açıkladı.[12][13]
"
"1 Şubat 2013'te Türkiye'nin başkenti Ankara'da bulunan Amerika Birleşik Devletleri Büyükelçiliğine, Devrimci Halk Kurtuluş Partisi-Cephesi mensubu Ecevit Şanlı tarafından bir intihar saldırısı gerçekleştirildi. Patlama sonucunda saldırganla birlikte bir güvenlik görevlisi öldü, 1 sivil gazeteci ve 2 güvenlik görevlisi yaralandı.
1 Şubat 2013'te, yerel saatle 13:14 (UTC+02.00) civarında, Ankara'nın Çankaya ilçesindeki Kavaklıdere semtinde, Paris Caddesi üzerinde bulunan Amerika Birleşik Devletleri Büyükelçiliği binasının ziyaretçi ve vize işlemleri için gelenlerin giriş yaptığı 2 numaralı kapısından giriş yapmaya çalışan bir kişi, üzerinde taşıtığı patlayıcıları infilak ettirerek intihar saldırısı gerçekleştirdi.[1] Ankara Valiliği tarafından yapılan açıklamada saldırının Devrimci Halk Kurtuluş Partisi-Cephesi mensubu Ecevit Şanlı tarafından 6 kilo trinitrotoluen (TNT) ve saldırganın yanında taşıdığı el bombası ile gerçekleştirildiği belirtildi.[2][3] Patlama sonucunda saldırganla birlikte bir güvenlik görevlisi ölürken bir gazeteci ile iki güvenlik görevlisi yaralandı.[2]
1 Ocak 1973 Gürgentepe doğumlu Ecevit Şanlı, 2000'de F Tipi Ümraniye Cezaevi'nde açlık grevleri ve ölüm oruçlarına katıldı. Hayata Dönüş Operasyonu'nun ardından Kandıra F Tipi Cezaevi'ne nakledildi. 2002 yılında Wernicke Korsakoff hastalığı tanısıyla cezaevinden şartlı olarak tahliye edildi.[4] Şanlı, daha önceleri ""terör amaçlı örgüte üye olma"" suçundan İstanbul Emniyet Müdürlüğü tarafından iki defa yakalanmıştı.[5]
"
"Toplam 2 alt kategoriden 2 tanesi burada bulunmaktadır.
Bu kategoride toplam 1 sayfa bulunmaktadır ve şu anda bunların 1 tanesi görülmektedir.
"
"16 Mart Katliamı, 16 Mart 1978 günü İstanbul Üniversitesi Eczacılık Fakültesi önünde 7 öğrencinin ölümü, 41 öğrencinin de yaralanmasıyla sonuçlanan bombalı ve silahlı saldırıdır.[1]
İstanbul Üniversitesi Hukuk Fakültesi 1. sınıf öğrencisi olan Ülkücü öğrencilerin içinde gizlice faaliyet gösteren MİT mensubu bir istihbaratçı, İstanbul Emniyeti'ne geçtiği bilgi notunda, ""ülkücülerin 8-10 gün içinde İstanbul Üniversitesi çıkışında solcu öğrencilerin üzerine dinamit atıp, silahlı tarama yapacakları"" bildirmiştir.[2]
Olayın faili olan Zülküf İsot ablasına olayı yaptığını itiraf etmiş ve teslim olacağını söylemiştir. Ölenlerin cenaze töreni sırasında görüntü kaydında Zülküf İsot görüntülere yansımış daha sonra ise başka bir ülkücü Latif Aktı tarafından öldürülmüştür. Latif Aktı ise 8 yıl hapis cezası almıştır. Ülkücü itirafcı Ali Yurtaslan ise öğrencilerin üstüne atılan bombayı Ülkü Ocakları 2. başkanı Abdullah Çatlı'nın temin ettiğini itiraf etmiştir.[3]
Emniyet arşivine ""7 Mart 1978 tarih, 1.D.2.12780"" koduyla girip resmiyet kazanan bilgi notunda belirtilen yer ve tarihte gerçekleşen katliama engel olunmadı. Bilgi notu katliamla ilgili soruşturma ve yargılamalar sürerken hiç ortaya çıkmadı. Olaydan 19 yıl sonra dava ikinci kez açılıncaya, bilgi notunun yazılışının üzerinden 22 yıl geçinceye kadar ortaya çıkmadı.
Şükrü Balcı ve Süreyya San'ın aralarında bulunduğu polis şefleri görevlerinde kayıtsız kalmakla, Reşat Altay ise saldırıya uğrayan öğrencileri dağılma noktasına kadar koruma altında tutması gerekirken üniversite kapısında terk etmekle suçlandılar. İzmit 1. Asliye Ceza Mahkemesi'nde TCK 230 uyarınca görevi ihmalden yargılanıp, delil yetersizliğinden beraat ettiler. Sanık emniyetçiler hakkında verilen tek ceza polis başmüfettişlerinin önerdiği, disiplin cezası niteliğindeki ‘‘ihtar’’ cezası olmuştur.[4]
"
"2015 İstanbul Adalet Sarayı saldırısı, 31 Mart 2015 günü, İstanbul'un Şişli ilçesindeki İstanbul Adalet Sarayı içerisinde gerçekleşen silahlı saldırı. Berkin Elvan davası soruşturmasını yürüten Cumhuriyet savcısı Mehmet Selim Kiraz, Devrimci Halk Kurtuluş Partisi-Cephesi (DHKP-C) örgüt üyeleri tarafından rehin alındı. Olayın ardından bina boşaltıldı ve polis tarafından güvenlik önlemleri alındı. Örgüt mensupları, savcıyı öldürme tehdidi ile polise bir talep listesi belirtti. Yaklaşık dokuz saat süren olayda, savcı Kiraz DHKP-C militanlarınca öldürüldü. Ayrıca iki saldırgan da ölü olarak ele geçirildi.
Berkin Elvan 2013 Taksim Gezi Parkı protestoları sırasında 16 Haziran 2013 sabahı polisin attığı gaz fişeğiyle vurularak ağır bir şekilde yaralandı.[1][2] 11 Mart 2014 tarihine kadar komada kaldıktan sonra hayatını kaybetti. Türkiye başta olmak üzere, dünyanın birçok şehrinde protestolar başladı. Başbakan Recep Tayyip Erdoğan'ın bir miting sırasında Berkin Elvan'ın annesini yuhalatması ve Berkin Elvan'ı terörist ilan etmesiyle[3] birlikte kutuplaşma başladı ve toplumun Berkin Elvan davası konusunda hassasiyeti arttı.[4] Olayın ardından iki buçuk yıl geçmesine rağmen Berkin Elvan davasında bir sonuç alınamadı. 7 Mart günü, Berkin'i anma töreni sırasında babası Sami Elvan ""Hala Berkin'in katillerinin ortada olmadığını görüyoruz. Hala Berkin'in katilleri hayatlarını devam ettiriyor. Ama bizim çocuğumuz ortada yok. Herkesin bu davanın peşinde olmasını istiyorum"" dedi.[5]
Eylül 2014 tarihinde göreve atanan savcı Kiraz, bu soruşturmaya atanan 5. savcıydı. Kiraz döneminde adli tıp raporu dava dosyasının içerisine girdi. Raporda Berkin Elvan'ın sert bir cismin kafasına isabet etmesi sonucu yaralandığını ve hastanede tedavi görürken hayatını kaybettiği yazıyordu.[6] Ulusal Kriminal Büro tarafından gönderilen başka bir raporda ise yapılan fotoğraf incelemeleri sonucu 3 şüpheli polisin olabileceği yazıyordu. Savcı kimlik tespiti için olay yerinde görev yapan polislerin bilgilerini istedi. Emniyet verilen 21 polisin açık kimlikleri ve fotoğraflarıyla 3 şüpheli tespit edilemedi. Kimlikler tam olarak tespit edilemeyince savcı görüntüleri Jandarma Kriminal'e gönderdi.[7] Kiraz aynı zamanda 2014'ün Ekim ayından bu yana Taksim Gezi Parkı protestoları davalarına da bakıyordu.
Şafak Yayla, (d. 8 Mayıs 1991, Zonguldak):[8][9][10][11] Sınavı kazanarak Sakarya'nın Akyazı ilçesine gelen Yayla, 4 yıl boyunca Akyazı Anadolu Lisesi'nde eğitim gördü. Lise son sınıfta Akyazı ilçesinde bir dershanede bir yıl boyunca eğitim gören Yayla, dershaneyi birincilikle bitirerek, İstanbul Hukuk Fakültesi'ni kazanmıştır.[12][13][14] 2011'de İstanbul Üniversitesi'nde akademik yıl açılışına dönemin Başbakanı Recep Tayyip Erdoğan'ın katılmasını protesto ederken gözaltına alınan Şafak Yayla, gözaltında işkence gördüğünü belirtmiştir.[15] Şafak Yayla canlı bomba iddiasıyla 2013'te tutuklanmıştır.[16] Çağlayan Adliyesi olayının diğer zanlısı Bahtiyar Doğruyol ile yolları Tekirdağ F Tipi Cezaevi'nde kesişmiştir.[17][18][19] 2014'ün aralık ayında serbest bırakılmıştır.[17][20][21]
1969, Siirt doğumlu olan Mehmet Selim Kiraz, Liseyi Mersin İmam Hatip Lisesi'nde yükseköğretimini İstanbul Üniversitesi Hukuk Fakültesi'nde tamamladı. Hakimler ve Savcılar Kurulu (HSK) Kararnamesi ile 2010'da Osmaniye'den Gaziosmanpaşa Cumhuriyet Savcılığı'na atanan Kiraz, 4 yıl burada çalıştıktan sonra Hakimler ve Savcılar Yüksek Kurulunun 11 Haziran 2014 tarihli yaz kararnamesi ile İstanbul Cumhuriyet Savcılığına atandı.[22] İstanbul Cumhuriyet Başsavcısı tarafından düzenlenen iş bölümü gereği Memur Suçlarını Soruşturma Bürosu'nda görevlendirildi. Eşi de İstanbul Adalet Sarayı'nda hakim olarak görev yapan Kiraz 2 çocuk babasıydı.
DHKP-C militanları Şafak Yayla ve Bahtiyar Doğruyol, İstanbul Adliye Sarayı'na avukat cübbeleri ve sahte avukat kimlikleriyle gelerek aramaya tabi tutulmadan içeri girdi. Savcının odasına giren iki militan panik butonuna basan savcıyı etkisiz hale getirerek odayı içeriden kilitlediler. Kilitli odaya güvenlik görevlileri müdahale edemedi. Savcıyı 12:30'da rehin alan saldırganlar bunu 12:36'da sosyal medya aracılıyla duyurdular. Olay yerine müdahaleye gelen polis ekipleri saldırganlar ile müzakereye başladı. Militanların Berkin Elvan cinayetinin sorumlusu polislerin getirilmesini istemesi üzerine görüşmelerde tıkanma yaşandı.
Saat 16:00 civarında Başbakanlık tarafından milli güvenlik ve kamu düzeni gerekçe gösterilerek geçici yayın yasağı başlatıldı.[23]
Saat 20:30 Özel Harekat Timleri operasyona başladı. Özel Harekat Timleri'nin düzenlediği operasyon sonrası sonrası iki DHKP-C militanı ölürken savcı ağır şekilde yaralandı.[24][25] Bir diğer iddiaya göre ise operasyon bittiğinde savcı hayatını kaybetmişti.[26]
Mehmet Selim Kiraz 3 yerden başına ve 2 yerden vücuduna isabet eden kurşunlar nedeniyle Florence Nightingale Hastanesi'ne getirildi.[27] Getirildiğinde kalbi durmuştu ve solunumu açık değildi.[28] Bir saatlik müdahaleye rağmen kurtarılamadı. Florence Nightingale Hastanesi’nin adli raporuna göre ise 3’ü baş, 6’sı göğüs, 1’i bacak bölgesine olmak üzere toplamda 10 kurşun yarası tespit edilmiştir.[26]
Hükûmet tarafından adliye saraylarında uygulanan güvenlik önlemlerinin tekrar üzerinde durulması gerekliliği tartışıldı.[29]
2 Nisan 2015 tarihinde Emniyet, Mehmet Selim Kiraz'ı öldüren kurşunların eylemcilerin kullandığı silahtan çıktığını açıkladı.[30]
3 Nisan 2015 tarihinde belirtilen adli rapora göre savcının önden ve arkadan olmak suretle 5 değil 10 kurşunun hedefi olduğu açıklandı.[31][32] Raporda daha önceden açıklandığı gibi 'baştan olmak kaydıyla bitişik atış' şeklinde bir ibare belirtilmedi.[33]
İlk bilgilerde azmettirici olarak yurt dışından emir geldiği belirlenen[34] olaydan 1 hafta kadar sonra azmettirici olarak Zeki kod adlı Erdal Ünal’ın İtalya'da yakalandığı basında yer aldı.[35]
Savcı Kiraz için yapılan ön otopsi raporu 16 Nisan 2015 tarihinde basında yer aldı. Raporda ölüm nedeni ""Ateşli silah mermi çekirdeğine bağlı kafatası, kot ve skapula kemik (kürek kemiği) kırığıyla birlikte beyin kanaması, beyin doku harabiyeti ve iç organ yaralanmasından gelişen iç kanama."" olarak belirtildi. Ayrıca Kiraz'ın vücudundan 7.65 mm çapında silaha ait iki adet mermi çekirdeği çıkarıldığı bilgisi yer aldı.[36]
Operasyonun ilk dakikaları ile başlayan ve savcının hastaneye varması ile sonuçlanan süreç hakkında verilen bilgilerde çelişen durumlar meydana gelmiştir. Cumhurbaşkanı Recep Tayyip Erdoğan, Savcı'ya 5 kurşunun isabet ettiğini ve ağır yaralı olarak hastaneye kaldırıldığını ifade ederken, Emniyet sözcüsü ise bu kurşunların eylemcilere ait olduğunu belirtmişti. Florance Nightingale hastanesinin raporuna göre ise hayatını kaybeden savcıya 10 kurşunun isabet ettiğini adli raporda belirtmiştir. Yaralardan 3’ü baş, 6’sı göğüs, 1’i ise bacak bölgesine isabet etmiştir. Sağ omuz ön yüzde 1, sağ omuz arka yüzde ise 2 kurşun girişi tespit edildiğini de rapora eklemişlerdir. Bu rapor sonucunda savcıya hem ön, hem de arka taraftan ateş edildiği bilgisine ulaşılmaktadır.[26][31]
Milliyetçi Hareket Partisi Genel Başkanı Devlet Bahçeli ""Berkin Elvan'a hakaret seansları düzenleyip kutuplaşmayı azdıranlar, kaybolan masum canların bedelini ödemelidir."" dedi.[37]
Cumhuriyet Halk Partisi Genel Başkanı Kemal Kılıçdaroğlu ""Savcının göz göre göre rehine alınmasını izleyen hükûmet ve istihbarata sormak istiyorum; Bayrak, flama, silah, plastik kelepçe gibi eylem araçları ile adliyeye nasıl girildi? Bu malzemelerin adliyeye sokulmasında yaşanan elektrik kesintisi etkili mi olmuştur? Yoksa elektrik bu iş için kasıtlı mı kesilmiştir? Adliye'nin var olan jeneratörü devredeyse, bu malzemelerin içeri sokulmasında kimler yardım etmiştir? Hükûmetin kesinti sonrası ""Terör saldırısı olabilir"" açıklaması, rehin alma olayında parmağı olduğunun göstergesi midir? Ülke güvenliğini ve bütünlüğünü sağlamak görev tanımınızda var mıdır? Bir ülkenin Milli İstihbarat Teşkilatı, vazifesi olmayan işlerle uğraşırsa, Cumhuriyet'in savcılarının odası da davulla zurnayla basılır"" dedi.[38]
Gazeteci Mirgün Cabas, twitter üzerinden ""Bu eylem nasıl biterse bitsin çıkarılacak tek ders var: çocukları vurmayın, annelerini yuhalatmayın."" yazarak tepkisini dile getirdi.[39] Ancak ertesi gün, gelen tepkiler üzerine özür dilemiştir.[40]
Şafak Yayla'nın cenazesi Giresun'da bulunan evine getirildikten sonra tepkiyle karşılaştı.[41][42][43] Tepkiler üzerine eylemcinin dayısı Esat Berberoğlu, “Hukuk fakültesinde okuyan bir çocuktu. Bu çocukların bu hale gelme nedenleri nelerdir? Bu çocuklar da bizim canımızdır. Biz insan değil miyiz? Bunu terörist diye yazacaklar. Bu ülkenin asıl teröristi kimse ona lanet olsun. Terörist bu ülkeyi soyanlardır. 30 bin kişinin katiline terörist diyemeyenler bu hukuk fakültesinde okuyan çocuğa terörist diyorlar. Buradan ilan ediyorum Şafak Yayla terörist değildir“ dedi.[44][45]
"
"4 Nisan 2015'te oynanan Çaykur Rizespor maçının ardından yola çıkan Fenerbahçe kafilesi, Trabzon Havalimanı'na giderken TSİ 22.15 sularında[1] Araklı yolunda kimliği belirsiz kişi veya kişiler tarafından silahlı saldırıya uğradı.[4][5] Trabzon valisi Abdil Celil Öz, yaptığı ilk açıklamada saldırıda taş kullanıldığını açıkladı, sonrasında bunu av tüfeği ile değiştirdi[6] ancak yapılan incelemelerde saldırının pompalı silahla yapıldığı ortaya çıktı.[2] Saldırı sonucu takım otobüsünün camları kırıldı ve otobüs şoförü yaralandı. Saldırı sonrasında kafile, zırhlı araçla havalimanına götürüldü ve 01.40'ta İstanbul'a indi.[3]
Saldırı sonrası Türkiye Futbol Federasyonu basın sözcüsü Mete Düren, Fenerbahçe'nin ligde Bursaspor ve kupada ise Mersin İdman Yurdu'na oynayacağı maçların ertelendiğini duyurmuştur.[7] Daha sonra ise Süper Lig'in 27. hafta, Türkiye Kupası'nın Çeyrek final karşılaşmalarının birer hafta ertelendiği duyurulmuştur.[8] Fenerbahçe Spor Kulübü yaptığı açıklamada olay aydınlatılana kadar maçların ertelenmesi gerektiğini belirtmiştir. Kulüp ayrıca, saldırıyı ""Temmuz kumpası""ndan bu yana sürmekte olan Fenerbahçe düşmanlığının zirvesi olarak tanımlamıştır.[9]
Saldırıya birçok kişiden tepki gelmiştir. Galatasaray Spor Kulübü Başkanı Duygun Yarsuvat: ""Bu, Türk futboluna vurulmak istenen bir darbedir."" demiş ve kulüp tarafından yapılan yazılı açıklamada saldırı kınanmış, futbolcuların yara almadan kurtulmuş olmaları sevinçle karşılanmış ve geçmiş olsun dilekleri iletilmiştir.[10]
Saldırı, Fenerbahçe-Trabzonspor rekabetini gündeme getirmiş olsa da Trabzonspor Kulübü de saldırıyı kınamış ve ""Hiçbir Trabzonlu, hiçbir Trabzonsporlu böyle bir şey yapmaz"" diyerek saldırganlara tepki göstermiştir. Bunun yanında, Çaykur Rizespor, Mersin İdman Yurdu, Gaziantepspor, Adana Demirspor, Gençlerbirliği ve MKE Ankaragücü saldırıya tepki göstermiştir.[11]
30 Nisan 2022 tarihinde Trabzon'da oynanan Trabzonspor Antalya maçı öncesinde tribünde açılan dev pankartta teknik direktörün tüfeğinin üstünde üzgün bir kanarya resmedildiği için Fenerbahçe Spor Kulübü bu olaya atıf yapıldığını belirterek bu duruma sosyal medya hesaplarından çok sert tepki göstermiş ve savcıları görevini yapması için göreve davet etmiştir.[12]
7 Nisan 2015 tarihinde, saldırının şüphelisi iki kişi gözaltına alınmıştır. Yapılan sorgulamada, şüphelilerden biri otobüsü takip ettiğini, diğeri ise silahı ateşlediğini itiraf etmiştir. Ancak mahkemeye çıkınca hakkındaki iddiaları reddeden iki şahıs, 8 Nisan günü adli kontrol şartıyla serbest bırakılmıştır.[13] Dava, bir süre yavaşlamış ve 2019'da alınan ihbar üzerine savcılık, yeni delil aramaya başlamıştır.[14] Bu sırada, soruşturmayı yürüten ilk ekibin Fetullahçı Terör Örgütü ile ilişiği olduğu gerekçesiyle mesleklerinden ihraç edilmesi kamuoyuna yansımıştır.[15] Son olarak 4 Nisan 2020'de Fenerbahçe, ""Aydınlanmayan Gün""ün üzerinden beş yıl geçmesine rağmen olayın gün yüzüne çıkarılmadığını ve faillerin derhal yakalanması gerektiğini duyurmuştur.[16]
"
"2017 İstanbul gece kulübü saldırısı ya da Reina Katliamı, 1 Ocak 2017'de yerel saatle 01:15'te İstanbul'un Beşiktaş ilçesindeki Ortaköy semtinde bulunan Reina adlı gece kulübüne yeni yıl kutlamaları sırasında düzenlenen silahlı saldırı. Saldırı sonucunda 39 kişi öldü, 70 kişi ise yaralandı.
Irak ve Şam İslam Devleti (IŞİD) bir gün sonra saldırının sorumluluğunu üstlendiğini açıkladı. Saldırgan ve bazı örgüt militanları 17 Ocak 2017 yerel saatle 00.15'te İstanbul Esenyurt'ta bir sitede güvenlik güçleri tarafından yapılan operasyonla ele geçirildi.
Haziran 2015 Türkiye genel seçimlerinden iki gün önce Halkların Demokratik Partisi'nin bir mitingine düzenlenen saldırıyla başlayan Türkiye'deki silahlı veya bombalı saldırılar bu tarihten sonra her aya yayılarak arttı. BBC Türkçe'ye göre bu ayı takip eden 18 ayın 13'ünde IŞİD, PKK veya TAK tarafından üstlenen ve can kaybının yaşandığı en az bir bombalı saldırı meydana geldi. Sonuç olarak resmî rakamlara göre 497 kişi öldü ve iki binden fazla kişi yaralandı. 2016'da defalarca saldırılara maruz kalan İstanbul'da Aralık ayında Beşiktaş'ta gerçekleşen saldırıda 45 kişi yaşamını yitirdi.[4]
Saldırılar yüzünden ABD'nin Ankara Büyükelçiliği, 23 Aralık'ta bir açıklama yayımlayarak vatandaşlarının ""Noel tatili ve yeni yıl kutlamaları için kalabalık yerlere giderken aşırılıkçı grupların saldırı düzenleme konusunda sürdürdüğü çabaları"" göz önünde bulundurmaları ve ""özellikle de Batılıların, turistlerin ve yabancıların sık gittiği bilinen restoran, ticari merkezler, ibadethane ve ulaşım merkezlerinden mümkün olduğunca kaçınmaları"" gerektiğini duyurdu.[5] Aynı sıralarda, özellikle ayın son haftasında ülke gündeminde ""İslam'a uygun olmadığı için"" yılbaşı kutlamasından kaçınılmasına ilişkin çeşitli gösteriler, haberler, açıklamalar ve afişler yayımlandı.[6][7][8] Bu yayımlarda yılbaşı kutlayanların Müslüman olamayacağı, yılbaşı kutlamanın haram olduğu belirtilmiş ve temsili olarak yılbaşını kutlayan figürlere fiziki saldırılar yapılmıştır. Öte yandan Diyanet İşleri Başkanlığı bir hutbe yayınlayarak yılbaşı kutlamalarını ""gayrimeşru davranış"" olarak nitelendirmiştir.[9] Saldırının yılbaşı gecesi yapılması basında, yılbaşı kutlamalarına karşı olan grupların yılbaşını kutlayan kişileri hedef gösterdiği ve bu durumun olayda payı olduğu yorumlarına neden olmuştur.[10][11]
Olay yerine taksiyle gelen ve üzerinde siyah mont, siyah pantolon ve açık renkli şapka olan Abdulkadir Masharipov (kod adı: Abu Muhammed Horasani) elindeki AK-47 marka uzun namlulu silahla ilk önce etrafa ateş açtı. Sonrasında polis memuru Burak Yıldız'ı öldürdü. Ardından kapıda bekleyen gece kulübünün özel güvenliğini sağlayan kişilere ateş açarak öldürdü ve içeriye girerek etrafa rastgele ateş açtı. Yaklaşık 7 dakika süren saldırı sonrası saldırgan üstünü değiştirerek gözden kayboldu.[32][33]
Saldırıda biri aynı zamanda Belçika vatandaşı olan 12 Türk vatandaşı hayatını yitirdi.[34] Bunların dışında, 7 tane Suudi Arabistan, üç tane Lübnan, en az üç tane Irak, ikişer tane Tunus, Fas ve Ürdün, birer tane Rusya, Kuveyt, Kanada, İsrail ve Suriye vatandaşı hayatını yitirdi.[34] Yaşamını yitiren iki Hindistan vatandaşından biri olan film yapımcısı ve iş insanı Abis Rizvi'de saldırı günü gece kulübünde bulunmaktaydı. Hayatını kaybetmiş 39 kişiden birinin kimliği henüz tespit edilemedi;[34] bazı kaynaklarda ölen Iraklı sayısının dört olduğu bildirilmektedir.[35]
Saldırının ardından haber ajanslarına düşen ilk bilgiler biri polis iki kişinin öldüğü yönündeydi. Olaydan yaklaşık bir buçuk saat sonra basına konuşan İstanbul Valisi Vasip Şahin, saldırının bir ""terör saldırısı"" olduğunu ve ilk belirlemelere göre 35 kişinin öldüğünü açıkladı. Daha sonra yeni bir açıklama yapan İçişleri Bakanı Süleyman Soylu, hayatını kaybeden kişi sayısının 39 olduğunu bildirdi. Sağlık Bakanı Recep Akdağ ise kimliği belirlenen 20 kişiden 15'inin yabancı uyruklu, 5'inin ise Türk olduğunu ve 4'ü ağır olmak üzere 65 kişinin yaralı olarak hastanelerde olduğunu duyurdu.[36]
Reuters, saldırıyı IŞİD'in üstlendiğini duyurdu.[37] Irak ve Şam İslam Devleti'nin resmî olmayan medya organı Amaq Haber Ajansı, Türkiye'yi ""Hristiyanlık koruyucusu"" diye nitelendirdiği bir bildiriyle saldırının IŞİD'e bağlı bir militan tarafından yapıldığını ve ""Hristiyanların dinden çıkmış bayramlarını kutladığı en meşhur gece kulüplerinden birini vurduğunu"" duyurdu.[37][38][39]
4 Ocak'ta Türkiye Hükûmeti, saldırganın kimliğinin belirlendiğini açıkladı.[40] Saldırganın kimliği 8 Ocak 2017 tarihinde İstanbul Emniyeti'nden alınan bilgi ile basın yayın organlarında duyuruldu; saldırgan Özbek asıllı, 2011 yılından beri Türkiye'de bulunan, Abdulkadir Mashapirov isimli bir IŞİD militanı. Saldırgan 17 Ocak 2017 tarihinde İstanbul Esenyurt'ta bir sitede güvenlik güçleri tarafından yapılan operasyonla ele geçirildi. Ayrıca saldırganın kaldığı daireden 3'ü kadın 4 kişi daha etkisiz hale getirildi. Ayrıca 197.000 ABD Doları, keşif yapmak amacıyla kullanıldığı tahmin edilen 2 Drone kamera, 2 Tabanca ve şarjörü ve sim kartlar bulundu.[2][3]
Saldırı hakkında Türkiye içinden ve dışından birçok kurum, kuruluş ve kişi açıklama yapmıştır.
Önceki tüm saldırılara benzer şekilde RTÜK, İstanbul'daki saldırıya ilişkin tarafından geçici yayın kısıtlaması getirildiğini bildirdi.[41] Yapılan yazılı açıklamada, 15/02/2011 tarihli ve 6112 sayılı Radyo ve Televizyonların Kuruluş ve Yayın Hizmetleri Hakkında Kanunun 7. maddesinde ""milli güvenliğin açıkça gerekli kıldığı hallerde veya kamu düzeninin ciddi şekilde bozulmasının muhtemel olduğu durumlarda"" geçici yayın yasağı getirilebileceğinin öngörüldüğü belirtilerek, ""01/01/2017 tarihinde İstanbul ilinde meydana gelen silahlı saldırının da anılan hüküm çerçevesinde olduğu değerlendirildiğinden söz konusu olayla ilgili, geçici yayın yasağı getirilmesi uygun görülmüştür."" ifadelerine yer verildi.[41]
2 Ocak 2017'de Türkiye'deki çeşitli sivil toplum örgütlerinin oluşturduğu Laikliğe Çağrı Birlikteliği, 2016 sonunda Diyanet İşleri Başkanlığı tarafından camilerde okutulan ve yılbaşı kutlamaları ile piyango çekilişlerini ""gayrimeşru tutum ve davranışlar"" olarak nitelendiren hutbenin yılbaşı kutlamalarını hedef gösterdiğini iddia ederek Diyanet İşleri Başkanı Mehmet Görmez hakkında ""halkı kin ve düşmanlığa tahrik"" gerekçesiyle suç duyurusunda bulundu.[42]
Masharipov, saldırıya ilişkin olarak görülen davanın 7 Eylül 2020 tarihinde açıklanan kararıyla “anayasal düzeni ortadan kaldırmaya teşebbüs” ve “kasten öldürme” suçlarından 40 kez ağırlaştırılmış müebbet hapis cezasına, diğer suçlardan ise 1368 yıl hapis cezasına çarptırıldı.[43]
"
"2024 İstanbul Adalet Sarayı saldırısı, 6 Şubat 2024 günü, İstanbul'un Şişli ilçesindeki İstanbul Adalet Sarayı önündeki polis noktasına gerçekleşen silahlı saldırı.
Gerçekleşen bu olay neticesinde 3 kişi hayatını kaybetmiş, 6 kişi ise yaralanmıştır. Olayın sonucunda Adalet Sarayı'nın C Kapısı kapatılırken, çevrede geniş güvenlik önlemleri alınmıştır. 3'ü polis 6 kişi yaralanmış; saldırganlar Pınar Birkoç ve Emrah Yayla ile birlikte bir sivil daha yaşamını yitirmiştir.[1] Yılmaz Tunç olaya ilişkin çok yönlü soruşturma başlatıldığını açıklamıştır.[2]
"
"2024 Santa Maria Kilisesi saldırısı, 28 Ocak 2024 tarihinde Pazar Ayini sırasında İstanbul'un Sarıyer ilçesinde yer alan ve Santa Maria Kilisesi olarak da bilinen Meryem Ana Doğuş Kilisesi'nde gerçekleşmiş silahlı saldırıdır. 2 kişi tarafından gerçekleştirilmiş ve Irak ve Şam İslam Devleti'nin üstlendiği saldırı sonucunda Tuncer Murat Cihan hayatını kaybetti, ancak saldırganın silahının tutukluk yapması nedeniyle yaralanan olmadı.[2][3]
Saldırı yerel saatle 11:40 sıralarında İstanbul'un Sarıyer ilçesinin Büyükdere semtinde yer alan Meryem Ana Doğuş Kilisesi'nde meydana geldi. Kamera kayıtlarına göre kar maskesi ve siyah giysiler giyen iki saldırgan ilk önce motosiklet ile Sarıyer'e geldi, daha sonra ise kilisenin arkasındaki Uzun Fıstık ile Albayraklar sokağında bulunan çıkmaz sokaktan geçerek kiliseye girdi.[4]
Saldırı esnasında kilisede aralarında Polonya İstanbul Başkonsolosu Witold Leśniak ve çocuklarının da bulunduğu yaklaşık 40 kişilik bir topluluğun sunağa dönük bir şekilde dua etmek için ayağa kalkmış olduğu kaydedildi.[5][6] İçeri giren saldırganlar Tuncer Cihan'ı kafasından vurdu ve daha sonra silahlarını cemaatin üzerine doğrulttu. Kamera kayıtlarının yorumlanmasına göre saldırganın silahının tutukluk yaptığı belirtildi. Saldırıda yaralanan olmadı.[7]
Saldırganlar olayın ardından Albayraklar Sokak üzerinden CHP Sarıyer İlçe Başkanlığı yanında bulunan çıkmaz sokaktaki duvardan atlayarak, Kırkçılar sokaktan çıktılar, buradan Mühendis Şevket sokağına doğru kaçmaya devam ettiler. Daha sonra ara sokağa park ettikleri motosiklete tekrar binen saldırganlar olay yerinden uzaklaştı.[4]
Yetkililer kurbanın Tuncer Murat Cihan[4] isimli 1972 doğumlu 52 yaşında bir Türk vatandaşı olduğunu açıkladı. Kurbanın yakınlarına göre son iki aydır pazar ayinine gelen Cihan, Hristiyan olmaya hazırlanmaktaydı ama henüz vaftiz edilmemişti.[8] Kurbanın kendi dayısı olduğunu belirten Kazım Aydemir'in açıklamasına göre Cihan'ın herhangi bir kişiyle husumeti yoktu. Kurbanın kendisinin amcası olduğunu öne süren Çağın Cihan'a göre ise Cihan hafif zihinsel engelliydi, çocuğu yoktu ve annesi ile birlikte Alibeyköy'de yaşıyordu. Kurbanın akrabaları saldırının hedefinin Cihan olmadığını öne sürdü.[8][9]
Saldırının ardından olay yerine çok sayıda polis sevk edildi ve kilise çevresinde güvenlik önlemleri alındı.[10] İstanbul Emniyet Müdürlüğü terörle mücadele ve istihbarat ekipleri saldırının ""terör amaçlı olup olmadığını"" araştırmaya başladı.[5] İçişleri Bakanı Ali Yerlikaya, saldırganların yakalandığını duyurmuştur.[11]
Türkiye Cumhuriyeti İçişleri Bakanı Ali Yerlikaya sosyal medya üzerinden saldırıyı kınadıklarını duyurdu. Adalet bakanı Yılmaz Tunç saldırıya ilişkin bir soruşturma başlatıldığını belirtti. İstanbul Büyükşehir Belediye başkanı Ekrem İmamoğlu, X (Twitter) hesabı üzerinden ""Şehrimizin inanç mekanlarına saldırarak birliğimizi ve huzurumuzu bozmaya çalışanlara asla izin vermeyeceğiz"" açıklamasında bulundu.[12] Adalet ve Kalkınma Partisi'nin yerel seçimlerdeki İstanbul adayı Murat Kurum da saldırıyı kınadığını belirtti.[13] Yerlikaya, İmamoğlu ve çeşitli siyasetçiler kiliseyi ziyaret etti.[4]
İstanbul Cumhuriyet Başsavcılığı'nın talebi üzerine İstanbul Sulh Ceza Hakimliği tarafından saldırıyla ilgili haberlere yayın yasağı getirildi.[14]
Papa Francis Vatikan'daki ayinin ardından başsağlığı dileklerinde bulundu.[15] Kilise avukatı Avşin Hatipoğlu saldırının kiliseye dönük ve kasıtlı bir saldırı gibi durduğunu öne sürdü.[5]
"
"Fırat Kalkanı Harekâtı
Fırat Kalkanı sonrası
Türkiye'ye yayılması
Kayıplar
Andrey Karlov suikastı, 19 Aralık 2016'da, Rusya büyükelçisi Andrey Karlov'a Ankara'daki Çağdaş Sanatlar Merkezi'ndeki fotoğraf sergisi açılışı sırasında düzenlenen saldırı. Olayda Karlov hayatını kaybederken, Ankara Çevik Kuvvet Şube Müdürlüğü'nde görevli saldırgan Mevlüt Mert Altıntaş özel harekât polisleri ile girdiği çatışma sonrası öldürüldü.[6]
Suriye Ordusunun Halep'in geri alınması için Rus hava kuvvetleri destekli saldırısı ile başlayan ve operasyonun Suriye Ordusunun zaferi ile sonuçlanması ile Türkiye'de özellikle Rusya Büyükelçiliği ve konsoloslukları önünde protesto gösterileri düzenlendi.[7] Özellikle islamcı örgütler ""Tek Yol Şehadet"" sloganları ve tekbir getirerek eylemler gerçekleştirdi.[8] Bu gruplar Halep Muharebesi'ndeki çatışmalarda meydana gelen sivil kayıpların sorumlusu olarak Rusya'yı göstermekteydi.[9] Rusya'nın İstanbul Başkonsolosluğu önündeki eylemlerde şeriat yanlısı Hizb ut-Tahrir örgütü de tekbirler getirerek bir basın açıklaması gerçekleştirmişti.
Bu protestoların ardından Türk-Rus Toplumsal Forumu Eş Başkanı AKP İstanbul Milletvekili Ahmet Berat Çonkar, ""Türk halkı bence doğru adrese tepkilerini gösteriyor. Burada Rusya'dan beklentimiz aynen Türkiye'nin göstermiş olduğu insani hassasiyeti Rusya'nın da göstermesidir. Bunu kamuoyunun haklı tepkisi olarak okumak lazım"" diyerek protesto gösterilerinin haklılığını savunmuştu.[10]
Öte yandan Türkiye, Rusya ve İran Dışişleri Bakanlarının Moskova'da Suriye'deki merkezi yönetimle muhalifler arasındaki barış görüşmelerine aracılık etmek için ortak hareket etme kararına ilişkin yapacağı görüşmeler için 20 Aralık 2016 tarihi belirlenmişti. Suikasttan sonra Suriye ve Halep'e ilişkin sloganlar atan saldırgan, cinayeti bu önemli toplantıdan bir gün önce gerçekleştirdi.
New York Times gazetesi ise Rus Hava Kuvvetleri'nin Halep'teki isyancı bölgeleri hedef almasının suikastın muhtemel bir nedeni olduğunu ileri sürdü.[11]
Çağdaş Sanatlar Merkezi'nde 16 Aralık'ta açılan serginin iki gün öncesi saldırgan Mevlüt Mert Altıntaş, sanat merkezinin yanında bulunan otelde bir oda ayırttı.[12] Suikastten iki gün sonra Rusya'da yayın yapan REN TV'nin 16 Aralık tarihinde çekildiğini bildirerek yayınladığı bir görüntüde yer alan takım elbiseli kişinin katil Mevlüt Mert Altıntaş olduğu iddia edildi.[13] Buna göre saldırgan, saldırıdan üç gün önce Çağdaş Sanatlar Merkezi'ne gelerek ya keşif yapmış ya da suikast için Büyükelçi Karlov'u aramıştı.
Bu süreçte Rusya Büyükelçiliği, serginin resmî açılışının 19 Aralık'ta yapılacağını açıkladı.[12] Altıntaş bunun üzerine sağlık raporu alarak işe gitmedi ve 18 Aralık'ta otelin 214 numaralı odasına yerleşti. Olay günü 18:30 civarından otelden çıkan saldırgan yürüyerek sanat merkezine geçti.[12] Çağdaş Sanatlar Merkezi'ne girişte X-Ray cihazından geçmeyen ve özel güvenlik tarafından durdurulan Altıntaş, polis kimliğini göstererek içeri girdi.[12]
Büyükelçi Andrey Karlov, Ankara Çağdaş Sanatlar Merkezi'ndeki ""Kaliningrad'dan Kamçatka'ya""[14] adlı fotoğraf sergisinin açılışında konuşma yapmak için kürsüye geldiği sırada saldırgan Altıntaş, arkasında bulunmaktaydı. Ankara Çevik Kuvvet Şube Müdürlüğü'nde görevli polis memuru Mevlüt Mert Altıntaş, Karlov'un konuşmasına başlamasından hemen sonra ceketinin cebinden tabancasını çıkartarak ateş etmeye başladı. Karlov, vücuduna isabet eden 9 mermi ile vuruldu.[15][16][17] Karlov'un yere düşmesinden sonra saldırgan, ""Allahu Ekber, Allahu Ekber"" diye bağırıp ""Halep'i unutmayın, Suriye'yi unutmayın, beldelerimiz güvende olmadıkça sizler güvenliği tadamayacaksınız. Geri çekil, geri çekil. Beni buradan ancak ölüm alır. Bu zulümde payı olan kim varsa hepsi tek tek hesabını verecek."" diyerek bağırmaya başladı.[16][18][19][20]
Haberin duyulması ile birlikte olay yerine gelen özel harekât polisleri müdahale için hazırlık yaparken saldırgan Altıntaş, bir üst kata çıkarak burada beklemeye başladı.[21] Daha sonra Özel Harekât Polisleri içeri girerek saldırgan ile çatışmaya başladılar. 15 dakikalık bir çatışma sonrası saldırgan Mevlüt Mert Altıntaş vurularak öldürüldü.[19][22][23][24]
Suikast, Rusya'nın bizzat iç savaşa müdahil olmasını ve Halep üzerindeki savaşını protesto etmek için gerçekleşen ve birkaç gün süren protesto gösterileri sonrasında gerçekleşti.[16]
Suikastı, olaydan iki gün sonra Şam Fethi Cephesi'nin üstlendiği iddia edilmektedir.[25] Şam Fethi Cephesi ise daha sonra bu açıklamanın kendilerine ait olmadığını iddia etti.[26]
Suikastı düzenleyen Mevlüt Mert Altıntaş (d. 24 Haziran 1994, Söke),[27] Söke Cumhuriyet Anadolu Lisesi'ndeki eğitimini tamamladıktan sonra 2012 yılında İzmir Rüştü Ünsal Polis Okulu'na girdi. Polis okulundaki eğitiminden sonra 2014 yılında göreve başlayan Altıntaş, Ankara Çevik Kuvvet Şube Müdürlüğü'nde görevliydi.[1] Altıntaş'ın Gülen Hareketi bağlantılı olduğu iddia edilmektedir.[5]
Saldırının ardından soruşturma başlatan Emniyet Genel Müdürlüğü, Mevlüt Mert Altıntaş'ın Aydın Söke'de oturan annesi Hamidiye, babası İsrafil ve kız kardeşi Seher Altıntaş'ı gözaltına aldı. Daha sonra, Altıntaş'ın biri Gülen Hareketi soruşturmasında gözaltına alınıp serbest bırakılan iki dayısı ve yengesi de gözaltına alındı.[28] Ancak 22 Aralık günü bu altı kişi serbest bırakıldılar.[kaynak belirtilmeli]
Saldırganın Ankara, Yenimahalle'deki evinde inceleme yapan polis, saldırganın ev arkadaşı olan avukatı ve Ankara Çevik Kuvvet Şube Müdürlüğü'nde görevli 3 arkadaşını gözaltına aldı.[28]
Suikast ile ilgili soruşturmayı Türk ve Rus yetkililer birlikte yürütme kararı aldılar.[29] Bu nedenle 20 Aralık 2016'da Rusya'dan savcı, iki güvenlik ateşesi, Acil Durum Bakanlığı yetkilileri, adli tıp yetkilileri ve psikologlardan oluşan 18 kişilik bir heyet Türkiye'ye geldi. Heyet ilk olarak Adli Tıp Ankara Grup Başkanlığı'na giderek Karlov'un ölüm otopsisine katıldı. Daha sonra Çağdaş Sanatlar Merkezi ve saldırganın kaldığı otelde de incelemeler gerçekleştirdiler. Bir süre daha Türkiye'de kalması kararlaştırılan ekibin soruşturmanın her aşamasına katılması ve soruşturma kapsamında gözaltına alınan tüm şüphelilerin ifade işleminde yer alması kararı alındı.[29][30] Ankara’da Rusya Büyükelçiliği’nin bulunduğu Karyağdı Sokak'ın ismi Andrey Karlov Sokağı olarak değiştirildi.[31]
Olayın ardından birçok hükûmet ve devlet başkanı saldırıyı kınayarak, Karlov'un ailesine ve Rus halkına başsağlığı dileklerinde bulundu.[32][33][34]
Katarlı gazeteci Elham Badar, saldırının, Halep'teki ve diğer çatışmalardaki ""Rus barbarcılığına"" ""insanlığın"" cevabı olduğunu belirtirken,[35] New York Daily News gazetesi köşe yazarı Gersh Kuntzman, konu ile ilgili kaleme aldığı makalesinde, Alman diplomat Ernst vom Rath suikastına atıfta bulunarak ""adaletin yerine getirildiğini"" söyledi.[36][37] Rusya Dışişleri Bakanlığı makalenin yayınlanmasının ardından New York Daily News'den bir özür açıklamasını istediğini belirtti.[38]
Yevromaydan'da yaptığı konuşma ile tanınan Ukraynalı milletvekili Volodymyr Parasiuk, yaptığı bir konuşmada Rus büyükelçisinin katilini ""kahraman"" olarak nitelendirdi.[39][40]
Türkiye başbakanı Binali Yıldırım; ""Bu menfur olay Türk-Rus ilişkilerini bozmaya yönelik bir olay""[41]
Cumhuriyet Halk Partisi; ""Bu provokatif saldırıyı şiddetle kınıyoruz. Bu eylemi yapanlar belli ki Türkiye-Rusya ilişkisini koparmak, normalleşme sürecini bitirmek istiyor. Umarım burada suhulet hâkim olur, Rusya buna fevri bir tepki vermez""[41]
Halkların Demokratik Partisi; ""Ankara’da Rusya Federasyonu Büyükelçisi Andrey Karlov’un öldürülmesini güçlü bir şekilde kınıyor ve derin üzüntülerimizi ifade ediyoruz. Andrey Karlov’un ailesine ve Rusya halklarına başsağlığı diliyoruz. Bu yaşanan siyasi cinayet de göstermiştir ki, Türkiye uygulanan dış ve iç politikalar nedeniyle güvenli bir ülke olma özelliğini maalesef yitirmiştir. Yüzeysel ve maksatlı tespitlerden kaçınarak, bu siyasi cinayetin sorumluları, azmettirenleri, destekleyenleri derinlemesine bir soruşturmayla bir an önce ortaya çıkarılmalı ve hepsinden hukuk önünde hesap sorulmalıdır.""[41]
Rusya Devlet Başkanı Vladimir Putin; ""Bir cinayet gerçekleştirildi. Bu elbette Rus-Türk ilişkilerinin normalleşmesini bozmaya yönelik bir provokasyon. Ayrıca Rusya, Türkiye, İran ve Suriyeli taraflar arasındaki çatışmanın çözümüne ilgi duyan diğer ülkelerin aktif olarak savunduğu Suriye'deki barış sürecini bozmaya yönelik bir provokasyon. Bunun tek bir yanıtı olabilir, teröre karşı mücadeleyi güçlendirmek. Haydutlar bunu hissedecek.""[42]
"
"Haziran-Ağustos 2012 Hakkâri saldırısı, 19 Haziran 2012 sabaha karşı Yüksekova ilçesi Yeşiltaş Jandarma Karakolu'na PKK'lılar tarafından gerçekleştirilen saldırıda 8 asker hayatını kaybetmiş, 16'sı da yaralanmıştır. Çatışmalar sonrasında PKK'lılara karşı gerçekleştirilen operasyonlarda 10 PKK'lı ölmüş, bölgeye kobra tipi helikopterler sevk edilmiştir. Yine 5 Ağustos 2012'de PKK'nın, Hakkâri'nin Çukurca ilçesi Hakkâri-Çukurca Karayolu üzerinde bulunan Geçimli Jandarma Karokoluna 3 ayrı koldan[1] saldırı, Türk Silahlı Kuvvetleri birliklerini hedef alarak gerçekleştirdiği saldırılardır. Saldırı sonucu 6 asker ve 2 korucu hayatını kaybetmiş, 15 asker ve köy korucusu, 6 sivil yaralanmıştır.[2] Çıkan çatışma sonrası 14 PKK'lı etkisiz hale getirilmiştir.[3]
PKK'nın ilk saldırısı sonrası çıkan çatışma devam ederken PKK'lı kadın bir canlı bombanın karakolun nizamiyesine doğru giderek intihar eyleminde bulunması sonucu PKK'lı kadın parçalanarak hayatını kaybederken, bu sırada karakol nizamiyesinde bulunan bazı askerlerde yaralanmıştır. Çatışma sonrası PKK'lılara ait 11 adet kalaşnikof tüfek ve 1 adet RPG7 roket atar ele geçirildi.
Dönemin Başbakan Yardımcısı Beşir Atalay, ülkede 30 yıldır yaşanan terörü sonlandırmak için bütün boyutlarıyla çalıştıklarını ifade etti.
"
"Esenboğa Havalimanı saldırısı, ASALA tarafından 7 Ağustos 1982 tarihinde Ankara Esenboğa Havalimanı'nda yapılan bombalı saldırıdır. ASALA tarafından Türkiye'de yapılan ilk ölümlü eylem olan Esenboğa Havalimanı saldırısında dokuz kişi hayatını kaybetmiş, 72 kişi de yaralanmıştır.
Saldırı, bir kişinin KLM hava yolu şirketinin check-in bölgesindeki kalabalığın ortasında bir bomba patlatıp ikinci bir kişinin de pasaport kontrolünden geçmekte olan KLM yolcuları ve pasaport kontrol memurları üzerine hafif makineli tüfekle ateş açması ile başlamıştır. İsimleri Zohrab Sarkisyan ve Levon Ekmekçiyan olan saldırganlar tarafından yapılan bu saldırının hemen öncesinde faillerden birinin, ""Bizden bir milyon kişi öldü, sizden 25 kişinin ölmesi ne fark eder?"" diye bağırdığı duyulmuştur.[1] Bunun ardından silahlı saldırganlar kafeteryaya koşmuşlar ve burada yirmi kişiyi rehin almışlardır. Daha sonra olay bölgesine güvenlik güçlerinin gelmesiyle sıcak çatışmalar başlamıştır.
Saldırı ve çatışma sonucunda Sarkisyan dâhil 10 kişi hayatını kaybetmiş, 72 kişi yaralanmıştır.[2] Ölenler arasında üç Türk polis, üç Türk yolcu, bir Türk havaalanı personeli, bir Amerikalı kadın yolcu ve bir Alman mühendis bulunmaktadır.[3] Saldırganlardan Zohrap Sarkisyan çatışma sırasında öldürülmüş, diğer saldırgan Levon Ekmekçiyan ise canlı olarak yakalanmıştır.
Saldırı sonrası ASALA bildiri yayımlayarak eylemi üstlenmiş ve Türkiye Hükûmetinin, isteklerini yerine getirmemesi durumunda faaliyetlerine devam edeceğini bildirmiştir.[4]
Yaralı olarak yakalanan Levon Ekmekçiyan, polis kendisine dokuz kişinin öldüğünü ve 72 kişinin yaralandığını söyleyince kızarak ""Az bile!"" diye bağırmıştır.[5][6] Ancak daha sonra cezaevindeyken Ekmekçiyan, masum insanların öldürülmesi hakkında pişmanlık ifadesi içeren bir mektup yazarak diğer ASALA mensuplarına şiddetten vazgeçmeyi nasihat etmiş ve bu mektup ASALA örgütüne gönderilmiştir.[7][8] Mahkemeye çıkarıldığında ise Ekmekçiyan bu saldırıya çeşitli eğitimlerle motive edildiğini fakat yaşanan saldırı sonrası yaptığının saçma ve yanlış olduğunu anladığını belirtmiştir.[9]
Ekmekçiyan; devlet topraklarının tamamını veya bir kısmını ayırmak ve başka bir devletin egemenliği altına girmeye yönelik eylemlerde bulunmak, silahlı örgüte üye olmak, silahlı örgütü yönetmek ve adam öldürmek suçlarından idam cezasına mahkûm edilmiştir. 7 Eylül 1982'de verilen ceza son olarak 28 Ocak 1983 günü Cumhurbaşkanı Kenan Evren başkanlığındaki Millî Güvenlik Konseyinin 129. Birleşiminde kabul edilmiştir. Ekmekçiyan 29 Ocak 1983 tarihinde idam edilmiştir. Cenazesi, idamından 32 yıl sonra ailesine verilmiştir.[10]
Devlet Başkanı Kenan Evren, yayımladığı mesajda, ""Akıntılan kanın hesabı tarihe bırakılmayacak."" demiştir.[11] ASALA'nın ortadan kaldırılması için bir kararname yayımlandığını açıklamıştır. Başbakan Bülend Ulusu saldırıyı kınamıştır. İstanbul Ermeni Patriği ve Türkiye Ermenileri bir bildiri ile saldırıyı kınamışlardır. 10 Ağustos 1982'de Artin Penik isimli Ermeni bir Türk vatandaşı bu saldırıyı protesto etmek için Taksim Meydanı'nda kendisini ateşe vermiştir.[12]
106 numaralı otobüsün patlatılması
"
"Danıştay Saldırısı, 17 Mayıs 2006 tarihinde Danıştay 2. dairesine Alparslan Arslan adlı saldırganın gerçekleştirdiği silahlı eylemdir. Saldırı sonrasında, Danıştay İkinci Daire üyesi Mustafa Yücel Özbilgin ölmüş, aralarında daire başkanı Mustafa Birden'in de yer aldığı dört üye ise yaralanmıştır. Arslan, saldırı sonrasında kaçmaya çalışırken Danıştay'da görevli polis memurları tarafından yakalanmıştır.
İstanbul 13. Ağır Ceza Mahkemesinde 1. Ergenekon davası kapsamında yargılanması devam eden davanın iddianamesinde saldırının ""Ergenekon Terör Örgütü'nün istediği gibi kaos ve kargaşa ortamı yaratmak"" amaçlı yapıldığı iddia edilmiştir.[1]
Saldırı, 17 Mayıs 2006 sabahı saat 9.45 civarında gerçekleşti. Arabasını Necatibey Caddesi'nde park ettikten sonra Danıştay'a gelen Alparslan Arslan adlı avukat, sahip olduğu avukat kimliği sayesinde güvenlikten silahıyla birlikte geçmeyi başardı. Danıştay 2. Dairesi'nin bulunduğu kata geldikten sonra daire başkanı Mustafa Birden'in odasına yöneldi. Kapıda sekreter Aynur Taslı tarafından durdurulan, fakat çay servisi yapılmakta olduğu için açık olan kapıdan içeri giren Arslan, içeride toplantı yapan daire üyelerine elindeki Glock marka silahla 11 el ateş etti. Saldırı sırasında odada bulunmayan dönemin Danıştay Başkan Vekili Tansel Çölaşan'ın saldırganın ""Allah'ın askeriyim, Allahü ekber"" diyerek ateş ettiğini ileri sürmesine rağmen, bu iddia bizzat saldırıya uğrayan ve odada bulunan üyeler tarafından yalanlanmıştır.[2][3]
Arslan'ın silahından çıkan kurşunlar, daire üyelerinden Mustafa Birden, Yücel Özbilgin, Ayla Gönenç, Ayfer Özdemir ve Ahmet Çobanoğlu'na isabet etti. Üye Kamuran Erbuğa, saldırı sırasında masanın altına girerek yara almadan kurtuldu. Odadaki çaycı da yaralanmadı. Odadan çıkarken bağıran Taslı'ya susması için silahını doğrultan Arslan, koridorda havaya bir el ateş ettikten sonra merdivenlere yöneldi. Kaçmaya çalışırken yolu polisler tarafından kesilen Arslan etkisiz hale getirilip yakalandı.
Saldırı'nın ardından Hacettepe Üniversitesi Hastanesi'ne kaldırılan yaralı üyelerden Mustafa Yücel Özbilgin aynı gün içinde hayatını kaybetmiş, diğer üyeler ise ilerleyen haftalarda iyileşip taburcu olmuşlardır.
Türkiye'de, saldırıya tepki çok büyük oldu. Saldırının ertesi günü, saldırıyı protesto etmek için Ankara'da toplanan kalabalık bir grup Anıtkabir'i ziyaret etti ve sonrasında Yücel Özbilgin'in cenazesine katıldı. Bu kalabalık içinde Türkiye Cumhuriyeti Anayasa Mahkemesi, Danıştay, Yargıtay, Sayıştay, Askerî Yargıtay ve Askerî Yüksek İdare Mahkemesi üyeleri ile Türkiye Barolar Birliği temsilcileri, 30 kadar ilin baro başkanları, savcılar, rektörler, öğretim üyeleri vardı. Anıtkabir'de yapılan Yargıtay ve Danıştay imzalı açıklamada saldırının gerçekleşmesinde Tayyip Erdoğan hükûmetinin ve Vakit Gazetesi'nin sorumlu olduğu iddia edildi.[4] Anıtkabir'e yürüyüş ve Yücel Özbilgin'in cenazesi sırasında ""Türkiye laiktir, laik kalacak"" şeklinde sloganlar atıldı.[5] Bunun yanı sıra bazı protestocularca, AK Parti hükûmeti aleyhine de sloganlar atılmış, Hükûmeti temsilen cenazeye katılan bakanlar ""katiller dışarı"" ve ""mollalar İran'a"" şeklinde protestoyla karşılanmıştır.[6] Cenazeye gelen yargı ve YÖK üyeleriyle Cumhurbaşkanı ve askerler ise, göstericiler tarafından alkışlandı. Askerlerin karşılanması sırasında, ""Atatürk’ün ordusu, şeriatın korkusu"" sloganı atıldı.[6] Protestocular arasından bir kadın elindeki ""Uyanın"" yazılı bir pankartla Abdullah Gül’e vurdu ve bir başka kadın da Gül’e yumruk atmak istedi.[6] Cumhurbaşkanı Ahmet Necdet Sezer, 17 Mayıs 2006'da yaptığı açıklamada saldırının sadece Danıştay'a değil, laik devlete de yöneltilmiş olduğunu söyledi.[2]
Vakit gazetesi 13 Şubat 2006 tarihli haberinde Danıştay 2. Dairesi'nin bir öğretmenin dışarıda başörtüsü taktığı için müdür olmasını uygun bulmaması kararından sonra ""İşte o üyeler"" şeklinde bir başlık atıp daire üyelerinin resimlerini basmıştı. Bu gazete nüshasının saldırganın aracından çıkması üzerine, saldırganın bu haberle motive olduğu iddiaları ortaya atıldı.[7] Bunun üzerine Gazete hakkında ""hedef göstermek"" suçundan dava açıldı. Yargılama sonucu Danıştay üyelerini terör örgütlerine hedef gösterdiği gerekçesiyle gazetenin sahibi Nuri Aykon 100 bin YTL, sorumlu yazı işleri müdürü Harun Aksoy ise 11 bin 572 YTL para cezasına çarptırıldı.[8][9]
Saldırı, hükûmetin tüm üyeleri tarafından kınanmıştır. Ancak hükûmet saldırının irticai bir saldırı olduğunu reddetmiş ve hükûmeti devirmek amaçlı bir komplonun parçası olduğunu savunmuştur. Protesto gösterilerinin ardından hükûmet adına açıklama yapan devlet bakanı Mehmet Ali Şahin, ""saldırganların saldırıyla değil, hükumete yönelik protestolarla amaçlarına ulaştıklarını"" söylemiş ve saldırının ""başörtüsü kararı ile ilgili olmayıp Türkiye'deki istikrar ortamını yok etme amacında olduğunu"" savunmuştur. Takip eden günler içinde hükûmetin diğer üyelerinden de bu saldırının Türkiye'deki istikrarı yok etmeye yönelik bir komplo olduğu fikrini destekleyen açıklamalar gelmiştir. Hatta dönemin Başbakanı Recep Tayyip Erdoğan, muhalefet lideri Deniz Baykal'ı bu komplonun bir parçası olmakla suçlamıştır.[10]
Saldırıdan iki gün sonra dönemin Başbakan Yardımcısı Abdullah Gül Alparslan Aslan'ı yönlendiren çetenin elebaşısının emekli yüzbaşı Muzaffer Tekin olduğunu açıkladı ve Tekin'in, olay öncesinde Arslan ile sık sık telefonla görüşmesi yaptığını belirtti. İkamet ettiği apartmanın yöneticisi ve komşularının, ""milli duyguları sağlam, ama dini bütün değildir"" diye nitelendirdikleri Muzaffer Tekin, saldırının gerçekleştiği gün saat 12.00 sıralarında eşi Müge'yle birlikte binadan çıkmış ve kendisinden bir daha haber alınamamıştır.[11] Muzaffer Tekin Danıştay Saldırısından üç gün sonra bıçakla intihara teşebbüs etmiş şekilde yakalandı. Tekin, yaralı halde götürüldüğü Acıbadem Hastanesi'nde polis tarafından gözaltına alındı.[12] Tekin'in Danıştay Saldırısı'nı hemen ardından teknik takibe alındığı ve evini terk ettikten sonra emekli albay Mehmet Zekeriya Öztürk'e telefon ederek ""Birkaç gün ortadan kaybolmam lazım bana yardımcı ol"" dediği öğrenildi.[13]
Hürriyet gazetesi 24 Mayıs 2006 günü Muzaffer Tekin tutuklu olduğu sırada emekli yüzbaşının içinde olduğu ilişkiler ağının polise göre, 'Ergenekon örgütü yapılanmasında yer alan kişileri işaret ettiğini duyurdu. Ancak; Arslan ve Tekin'in Veli Küçük, Sedat Peker, Kemal Kerinçsiz, Sevgi Erenerol gibi kişiler uzanan önemli bir ilişki yumağının mevcut olduğu tespit eden polis ciddi bir delile ulaşamadığı için Muzaffer Tekin'i serbest bıraktı.[14] Saldırı ile ilgili hazırlanan iddianamede Muzaffer Tekin, Mehmet Zekeriya Öztürk gibi sanıklar yer almadı. Sanıkların laik düzeni değiştirmeye teşebbüs ve saldırının Danıştay 2. dairesinin başörtüsü hakkında aldığı kararlara tepki olarak gerçekleştirildiği savunuldu.
11 Ağustos 2006'da saldırgan Alparslan Arslan ve saldırıya karışmış diğer kişilerin davasının ilk duruşması, Ankara 11. Ağır Ceza Mahkemesi'nde başladı. Alparslan Arslan'ın da aralarında bulunduğu yedi sanık tutuklu ve diğer sanıklar ""anayasal düzeni cebren değiştirmeye teşebbüs"" ve ""silahlı örgüt kurma"" suçlarından yargılanmıştır. İlk duruşmada kendine yöneltilen suçlamaları kabul eden Alparslan Arslan; başörtüsü konulu kararı nedeniyle Danıştay'a, başörtüsü takanları domuza benzeten karikatüre yer verdikleri için ise Cumhuriyet Gazetesi'ne saldırdığını söylemiştir.[15]
13 Şubat 2008'de, mahkeme sanıkları cezalandırmış ve gerekçeli kararda, cinayetin başörtüsü düzenlemesi sebebiyle gerçekleştirildiği söylenmiştir. Ayrıca, kararda, ""Ergenekon terör örgütüyle, Danıştay saldırısı arasında bir bağlantının bulunmadığı"" savunuldu.
Ergenekon iddianamesi/Bölüm IV Ergenekon terör örgütünün gerçekleştirdiği eylemler/Danıştay Saldırısı
12 Haziran 2007'de Ümraniye'de bulunan, emekli astsubay Oktay Yıldırım'a ait olduğu ileri sürülen el bombaları ve 26 Haziran 2007'de Eskişehir'de emekli binbaşı Fikret Emek'e ait el bombalarının, 2006 Mayıs'ın Cumhuriyet gazetesine yönelik eylemde kullanılan üç el bombası ile olan benzerliği sonucu Cumhuriyet ve Danıştay Saldırıları dosyası İstanbul savcısı Zekeriya Öz tarafından tekrar incelemeye alınmıştır. Daha sonra Ergenekon örgütü soruşturmasına dönüşen bu soruşturma da 21 Ocak 2008'de emekli tuğgeneral Veli Küçük de tutuklandı.
Davanın iddianamesi 25 Temmuz 2008'de kabul edildi. İddianamede; 5, 10 ve 11 Mayıs 2006 tarihlerindeki Şişli'de bulunan Cumhuriyet gazetesi merkezine el bombası atılması, 17 Mayıs 2006 günü Danıştay 2. Dairesine yönelik gerçekleştirilen silahlı saldırı sonucu Danıştay üyesi Mustafa Yücel Özbilgin'in öldürülmesi ve 4 üyenin yaralanması eylemlerini Ergenekon örgütünce azmettirildiği ifade edilmektedir. İddianamede tetikçi Alparslan Arslan’a bu iki saldırının emrinin, Zafer kod adlı emekli yüzbaşı Muzaffer Tekin ve emekli Tuğgenenal Veli Küçük tarafından verildiği öne sürüldü. Cumhuriyet gazetesi’ne atılan 3 el bombasının da Eskişehir’de Binbaşı Fikret Emek’ten ele geçirilen bombalardan olduğu, ancak Ümraniye’de yakalanan bombaların nerelerde kullanılacağının belirlenemediği belirtildi.[16] Danıştay cinayeti nedeniyle mahkûm olan Osman Yıldırım alınan ifadesinde 3 adet el bombasının Muzaffer Tekin'in verdiğini iddia etti.[17][18][19]
Danıştay saldırganı Alparslan Arslan'ın saldırı öncesi Ergenekon sanıklarıyla telefon trafiği de iddianamede yer aldı. Arslan'ın Muzaffer Tekin ve Ertuğrul Yılmaz ile irtibatlı olduğu bilinen Ayhan Parlak’la 108 kez, Sedat Peker’in liderliğini yaptığı suç örgütü üyesi olduğu iddia edilen ‘Kelebek İbrahim’ lakaplı İbrahim Cingi’yle 94 kez, Muzaffer Tekin ile 35 kez görüştüğü belirlenmiştir.[20]
Danıştay saldırısı hakkındaki dava Ankara 11. Ağır Ceza Mahkemesi’nde görülmüş ve saldırının Ergenekon ile bağlantısı olmadığına karar vermişti. 7 Ekim 2008'de, Yargıtay Cumhuriyet Başsavcılığı, mahkemenin kararına itiraz etmiş ve Ergenekon davasına ait tüm belge ve beyanların getirtilerek yeniden bir karar verilmesini istemiştir.
Yargıtay 9. Ceza Dairesi, Aralık 2008'de Ankara 11. Ağır Ceza Mahkemesi'nin kararını bozarak davanın Ergenekon davası ile birleştirilmesi gerektiğine karar vermiştir. Yargıtay kararında İstanbul 13. Ağır Ceza Mahkemesi’ne açılan Ergenekon davası ile bu dava arasında hukuki ve fiili irtibat bulunduğunun iddia edilmiş olması karşısında öncelikle davaların birleştirilmesinde zorunluluk bulunduğunu ifade etmiştir.[21]
20 Nisan 2009'da, yeniden görülmeye başlanan Danıştay davasının ikinci duruşmasında, Ankara 11. Ağır Ceza Mahkemesi, ilk kararında ısrar etmeyerek, Yargıtay 9. Ceza Dairesi'nin verdiği bozma kararına uydu. İstanbul 13. Ağır Ceza Mahkemesi de 8 Mayıs 2009 tarihinde Danıştay davası ile bu davanın birleştirilmesi yönünde görüşünü açıkladı.[22]
3 Ağustos 2009'da, İstanbul 13. Ağır Ceza Mahkemesi'ndeki duruşmada mahkeme heyeti, 1 .Ergenekon davası ile Danıştay üyeleri ve Cumhuriyet Gazetesine yönelik saldırı davalarının birleştiğini açıkladı.[23]
21 Nisan 2010'da mahkemenin TÜBİTAK'tan istediği, ""03 Mayıs 2006 ile 17 Mayıs 2006 tarihleri arasında Danıştay binasının güvenliği ile ilgili kameraların arıza nedenlerinin, hangi tarihlerde OYAK Savunma ve Güvenlik şirketine bildirildiğinin ayrıca bu tarihler dışında kameraların arıza yapıp yapmadığına"" ilişkin talebine gelen cevabı okundu. Bu raporda, ""kamera kayıtlarının yapıldığı sabit disklerde arıza olmadığı, kayıtlardaki akşam saatlerini içeren görüntülerin bir kısmının sonradan ismi değiştirilerek silindiği"" ifade edilmiştir.[24]
TÜBİTAK'tan gelen rapor doğrultusunda Danıştay'ın güvenliğini sağlamakla görevli eski OYAK Savunma ve Güvenlik şirketi Genel Müdürü Orhan Çoban'ın da bulunduğu 6'sı tutuklu 10 sanık hakkında cinayete yardım etmekten dava açıldı. Davanın iddianamesinde; sanıkların OYAK Güvenlik şirketi tarafından Danıştay binasına kurulan ve olay tarihinde sökülen kayıt cihazına müdahale ederek, görüntüleri geri getirilemeyecek şekilde sildikleri, saldırı öncesi sökülen cihaz yerine yeni bir cihaz taktırmayarak saldırı günü görüntülerin kaydedilmesini engelledikleri belirtildi. Sanıklar, saldırıdan sonra, delilleri karartmaya yönelik toplantılara da iştirak etmişlerdi.
İddianamede yer alan 17136 No'lu iletişim tespit tutanağında, iki sanık arasındaki bir konuşmanın kaydında; sanıklardan birinin Danıştay'a saldırı gününe ait kamera kayıtlarını kastederek ""Siz ne yaptınız?"" sorusuna diğer sanığın: ""Uğraşıyoruz, biz de şimdi imajları alıyoruz, ondan sonra işte uçurup, biçirip, kaçırıp, göçüreceğiz, test edeceğiz."" şeklinde cevap verdiği tespit edilmiştir.
Danıştaya saldırı davası halen İstanbul 13. Ağır Ceza Mahkemesi tarafından birinci Ergenekon davası ve Cumhuriyet Gazetesine yönelik saldırı davaları ile birlikte görülmektedir. 5 Ağustos 2013'te sonuçlanan Ergenekon davası ile Arslan'a iki kez ağırlaştırılmış müebbetin yanı sıra 90 yıl 3 ay hapis cezası verilmiştir. Yargıtay 16. Ceza Dairesi 25 Kasım 2020 tarihinde Danıştay saldırısı davasında temyiz incelemesini tamamlayan Daire, Alparslan Arslan'a verilen cezayı onadı. Sanıklardan Mahmut Güzel'e ""silah ticareti yapmak"" suçundan verilen 5 yıl hapis cezası ile 375 lira adli para cezası ve aynı suçtan yargılanan sanık Erkan Ayyıldız'a verilen 4 yıl 7 ay hapis ile 375 lira adli para cezasının da onanmasına hükmedildi. Davanın diğer sanıkları, Osman Yıldırım, Erhan Timuroğlu ve İsmail Sağır hakkında ""kasten adam öldürmeye yardım"" suçundan 14 yıl ikişer ay, 4 kişinin ""öldürülmesine teşebbüse yardım"" suçundan da 25'şer yıl olmak üzere toplam 39 yıl ikişer ay verilen hapis cezaları da onandı.[25]
"
"Bilge köyü katliamı ya da Mardin nişan töreni katliamı, köy korucusu Mehmet Çelebi tarafından 4 Mayıs 2009'da Mardin'in Mazıdağı ilçesine bağlı Bilge köyünde en az kırk dört kişinin öldüğü bir nişan töreninde yapılmış bir katliamdır. Saldırı, en az iki maskeli saldırgan tarafından el bombaları ve otomatik silahlar kullanılarak gerçekleştirildi.[1]
Kurbanların yüzleri fiziksel olarak tanınmayacak hale geldi. Reuters, saldırının ""Türkiye'nin modern tarihindeki sivillere yönelik en kötü saldırılardan biri"" olduğunu bildirdi.[2][3]
El bombalarıyla saldırı yaşanmadan önce konuklar büyük bir odaya eşlik edildi. En az kırk dört kişi öldü ve altı kişi yaralandı. Saldırıda ölenler arasında Bilge köyü muhtarı ve Bilge ailesinin diğer on üyesi vardı. Ölenlerin altısının çocuk, on altısının kadın, yirmi ikisinin erkek olduğu bildirildi. Bölgede bulunan diğer cesetler arasında, gelin Sevgi Çelebi ve kocası Habib Ari'nin yanı sıra Ari'nin kız kardeşi, dört yaşındaki bir kız olan Ruken de vardı. Gelinin babası Cemil Çelebi yaralandı. Olayda köy imamı da öldürüldü. İki kız, arkadaşlarının cesetlerinin altında saklanarak hayatta kaldı. İki yetişkin anne-babadan ve üç ile on iki yaş arasında altı çocuktan oluşan bir aile de katledildi.[4]
Görgü tanıklarının ifadesine göre yatsı namazından sonra nişan evini basan yüzleri kapalı 5-6 kişilik saldırgan grubu 20 dakika boyunca insanları kalaşnikov silahlarla tarayarak olay yerinden kaçtılar. Katliamın hemen ardından jandarma tarafından saldırının faili olarak yakalanan sekiz kişi gözaltına alınarak sorgulamalarına başlandı.[5] Katliamdan sonra olayın neden yaşandığına dair; Çelebi ailesi içerisinde arazi anlaşmazlığı olduğu, saldırganların gelin Sevgi Çelebi'nin başka birisiyle evlenmesini istedikleri, damadın ailesi ile saldırıyı gerçekleştiren Çelebi ailesi üyeleri arasında husumet olduğu, saldırıyı gerçekleştiren aileden genç bir kızın akraba olan Çelebi ailesinden birisinin tecavüzüne uğradığı ve olayı kapatmak için evlilik için herhangi bir girişimde bulunulmamasının olayın gerçekleşmesine sebep olduğu şeklinde çeşitli iddialar ortaya atılmıştır.[6] Sorgulamanın ardından 11 sanık tutuklanarak Gaziantep Cezaevine konuldu. ""Şıh Mehmet"" lakaplı Mehmet Çelebi ilk ifadesinde suçlamaları kabul etmemiş, köyü teröristlerin bastığını ve saldırıdan sonra kendilerinin katliam evine giderek yaralılara yardım ettiğini belirtmiştir. Mardin Cumhuriyet Başsavcılığı'nın Adalet Bakanlığı'na güvenlik nedeniyle duruşmanın başka yerde yapılması talebinin uygun bulunmasıyla duruşmanın Çorum’da yapılmasına karar verilmiş ve tutuklu 11 sanık 8 Ağustos'ta Çorum Kapalı Cezaevine nakledilmiştir. 2 Eylül 2009 tarihinde gerçekleşen ilk duruşmada Mehmet Çelebi olayı namus meselesi yüzünden işlediğini itiraf etmiştir.[7] Mehmet Çelebi duruşmalarda, 10 çocuğundan en az 7'sinin babasının, karısıyla yasak ilişki yaşadığı için öldürdüğü Fesih Çelebi olduğunu ileri sürerek DNA testi yapılmasını istemiştir.[8]
26 Nisan 2010 tarihindeki karar duruşması sonucunda Mehmet Çelebi ile birlikte Abdulhakim Çelebi, Mehmet Emin Çelebi, Mehmet Sait Çelebi, Ömer Çelebi, Süleyman Çelebi 44 kez ağırlaştırılmış müebbet hapis cezası aldı. Mehmet Çelebi'nin oğlu Mehmet Şirin Çelebi yaşı küçük olduğundan 44 kez 15 yıl hapis cezası alırken, Ahmet Çelebi evinde el bombası bulundurmaktan ötürü 15 yıl hapis cezasına çarptırıldı. 1 sanığın aldığı 6 aylık hapis cezası ertelenirken, 4 sanık da beraat etti.[9] Karar sonrasında Mehmet Çelebi'nin yakınlarına 8 çocuğuna DNA testi yaptırılmasını ve kendisinden olmayan çocukları ile karısının öldürülmesi talimatını verdiği iddia edildi.[10] Ağırlaştırılmış müebbet hapis cezası alan Süleyman Çelebi, tutuklu bulunduğu Sincan Cezaevinde 5 Ocak 2011 tarihinde intihar etti.[11]
Sanık avukatlarının itirazı üzerine Yargıtay 1. Ceza Dairesi tarafından yürütülen yeniden yargılama sürerken, yapılan DNA testi sonuçlarında Mehmet Çelebi'nin çocuklarından birinin Fesih Çelebi'den olduğu ortaya çıkmış ve bu durum da dikkate alınarak Mehmet Çelebi'ye verilen 44 ağırlaştırılmış müebbet hapis cezasından 43'ü onaylanırken, Fesih Çelebi cinayetinden aldığı müebbet hapis cezası kaldırılarak bu cinayet nedeniyle 21 yıl hapis cezasının yanı sıra cinayetlerde korucu silahını kullanması nedeniyle de 7 yıl hapis cezası onanmıştır. Ayrıca saldırıda yaralanan Medine Çelebi'yi öldürmeye teşebbüs suçundan da 22 yıl 8 ay hapis cezası aldı. Katliamı gerçekleştirenlerden Abdulhakim Çelebi, aldığı diğer cezalara ilaveten saldırıda yaralanan Medine Çelebi'yi öldürmeye teşebbüs suçundan 22 yıl 8 ay hapis cezasına çarptırıldı.[12]
Hükûmet ve sivil toplum kuruluşları, acılarını azaltmak ve katliamın anılarını unutturmak amacıyla öksüz çocuklar için mesleki terapi şeklinde Haziran 2009'da bir rehabilitasyon programı oluşturdu. Köyde jimnastik, atletizm ve yüzme dersleri vermek için ulusal jimnastikçi Nuri Batır tarafından bir spor merkezi kuruldu. Projenin ana sponsorları Diyarbakır Kültür ve Turizm Bakanlığı ve Orta Doğu Koleji idi.
62 yetimin 35'i spor derslerine katıldı. Sadece bir haftalık eğitimden sonra çocuklar Batman'da bir spor yarışmasına katıldılar ve 15 takım arasında yedinci oldular.
21 çocuk ulusal ve uluslararası sahnede gösteri yapmaya hazırlandı. Yeteneklerini ilk olarak 30 Ağustos'ta Mardin'deki Zafer Bayramı kutlamaları sırasında gösterdiler. ""Bilge Köyü Barış Çiçekleri"" adlı gösterileri daha sonra Mardin, Diyarbakır ve Ankara'daki okul açılışlarında gerçekleşti. Kıbrıs, Kuzey Kıbrıs, Azerbaycan, Kuzey Irak, Filistin ve Lübnan gibi komşu ülkelerde sahnelenmek için ""Barış Şovları"" adlı bir gösteri hazırlandı.[13]
Olay sırasında hem annesini hem de babasını kaybeden on iki yaşındaki bir kız, spor aktivitelerinin olayı unutmasına yardımcı olduğunu söyledi. “Barış ve kardeşlik istiyorum” ve “Artık annelerini ve babalarını kaybeden çocukları görmek istemiyorum” dedi.
"
"Atatürk Havalimanı saldırısı, 28 Haziran 2016'da yerel saatte 21.22'de İstanbul'un Bakırköy ilçesindeki Atatürk Havalimanı'nda gerçekleştirilen silahlı ve bombalı intihar saldırısı.
IŞİD mensubu olduğu belirtilen üç saldırgan, dış hatlar terminalinde önce uzun namlulu silahlarla etrafa ateş açtı, ardından da üzerlerindeki bombaları patlattı. Saldırıda, saldırganlar dahil 48 kişi öldü, 236 kişi yaralandı.[6] İki saldırgan intihar yeleklerini patlatarak öldü, üçüncü saldırganın ise güvenlik güçleri tarafından öldürüldüğü varsayılmaktadır.[7]
29 Haziran 2016'da Türkiye ve Kuzey Kıbrıs Türk Cumhuriyeti'nde bir günlük ulusal yas ilan edildi ve bayraklar yarıya indirildi. Saldırı aralarında ABD,[8] Almanya,[9] Azerbaycan,[10] Birleşik Krallık,[11] Fransa,[12] Suudi Arabistan,[13] Birleşmiş Milletler,[14] NATO,[15][16][17] İslam İşbirliği Teşkilatı[18] gibi ülke ve uluslararası kurumlar tarafından terör saldırısı olarak nitelenmiştir.
Türkiye'de, Çözüm Süreci'nin sona ermesi, Hendek operasyonları ve ardından gelen karşılıklı çatışmalar silsilesi nedeniyle Haziran 2015'ten beri PKK tarafından birçok kez saldırı düzenlendi. Ayrıca devam eden Suriye İç Savaşı nedeniyle Türkiye ile birlikte birçok ülke Irak ve Şam İslam Devleti (IŞİD) tarafından hedef alındı.[19]
Atatürk Havalimanı'nda gerçekleştirilen saldırı, 2016 yılı içerisinde İstanbul'da gerçekleştirilen dördüncü bombalı intihar saldırısı oldu. Bundan önce, 12 Ocak 2016'da Sultanahmet Meydanı'nda ve 19 Mart 2016'da İstiklâl Caddesi'nde IŞİD tarafından düzenlenen intihar saldırılarında 16 turist hayatını kaybetti. 7 Haziran 2016'da ise Vezneciler semtinde bombalı araçla düzenlenen intihar saldırısında 5'i polis memuru, 7'si sivil toplam 12 kişi yaşamını yitirdi. TAK saldırının sorumluluğunu üç gün sonra üstlendi.[19][20]
Ayrıca Atatürk Havalimanı saldırısı, Türkiye Cumhuriyeti tarihinde gerçekleştirilen üçüncü havalimanı saldırısı olarak kayıtlara geçti. 1982 yılında ASALA tarafından Esenboğa Havalimanı'nda düzenlenen saldırıda 9 kişi hayatını kaybetmişti. 23 Aralık 2015'te TAK tarafından Sabiha Gökçen Havalimanı'nda gerçekleştirilen havan topu saldırısında ise bir temizlik işçisi hayatını kaybetmişti.[21]
Saldırı, 28 Haziran 2016 tarihinde yerel saatte 21.22 sularında İstanbul şehrindeki Uluslararası Atatürk Havalimanı'nın dış hatlar terminalinin giriş, çıkış ve otopark noktalarında olmak üzere üç ayrı noktada, Rus vatandaşları Rakim Bulgarov, Vadim Osmanov ve ismi belirtilmeyen üçüncü bir saldırgan[22] tarafından gerçekleştirildi.[23] İki saldırgan güvenlik kontrol noktasındaki x-ışını tarayıcıya yaklaşarak uzun namlulu silahlarla ateş açtı.[24] Polis memurlarının ateşle karşılık vermesinin ardından saldırganlar üzerlerindeki bombaları patlattılar.[25][26]
Güvenlik kamerası görüntülerine göre, saldırganlardan biri üzerindeki bombayı patlattığında Terminal 2 (AHL Uluslararası Terminali) giriş kapısından 24 metre içerideydi.[27] Kapalı devre TV sistemi videosunda, patlamanın bir grup sivilin yakınında gerçekleştiği görülüyordu.[27] Türk yetkililerin açıklamalarına göre terminalin karşısındaki otoparkta gerçekleşen patlama üçüncü saldırgan tarafından tetiklendi.[28]
Basında yer alan güvenlik kamerası görüntülerinde silahlı saldırganlardan birinin terminaldeki yolculara doğru yürüdüğü ve ateş ettiği yer aldı. Görüntülerde saldırganın güvenlik güçleri tarafından vurulduğu ve yere düştüğü, ardından bir polisin saldırgana yaklaştığı, ardından saldırganın üzerindeki patlayıcı düzeneği fark ederek koşarak uzaklaştığı yer aldı. Polisin uzaklaşmasının hemen ardından saldırgan üzerindeki düzeneği patlatarak parçalandığı görüntülendi.[29]
Saldırı esnasında ve saldırının hemen ardından, havalimanının içindeki yüzlerce yolcu ve mağaza çalışanları, tuvaletler, masaların altları gibi bulabildikleri tüm noktalarda saklandılar.[7]
Saldırganlardan ikisi üzerlerindeki patlayıcı düzenekleri patlatarak kendilerini öldürdü. Üçüncü saldırganın ise güvenlik güçleri tarafından öldürüldüğü düşünülmektedir.[7] Saldırıyı düzenleyenlerin toplam 7 kişi olduğu yönünde iddialar basında yer almaktadır.[30][31]
Saldırı sonrası İçişleri Bakanı Efkan Ala ve İstanbul Valisi Vasip Şahin'den bilgi alan Başbakan Yıldırım, İçişleri Bakanlığı bünyesinde kriz masası kurulması talimatı verdi.[23]
Saldırının ardından Atatürk Uluslararası Havalimanı tüm yurt içi ve yurt dışı uçuş trafiğine kapatıldı.[32] Havalimanına inmesi gereken uçaklar Sabiha Gökçen Havalimanı, İzmir Adnan Menderes Havalimanı, Bursa Yenişehir Havalimanı ve Tekirdağ Çorlu Havalimanı'na yönlendirildi.[33] Saat 22.00 sularında hava trafiğine kapatılan ve yaklaşık 5 saat süreyle kapalı tutulan havalimanı, 02.20'de tekrar uçuş trafiğine açıldı. Gece saat 03.00'te açıklama yapan Binali Yıldırım, havalimanının hava trafiğine açıldığını duyurdu.[34]
Amerikan Federal Havacılık Kurulu, Türkiye'den Amerika Birleşik Devletleri'ne ve ABD'den Türkiye'ye tüm uçuşların güvenlik gerekçesi ile durdurulduğunu açıkladı. Yasak, sabah saatlerinde uçuşların normale dönmesi ile kaldırıldı.[35]
İran Havacılık Kurumu Genel İlişkiler Başkanı Rıza Caferzade, İran'dan İstanbul'a düzenlenecek tüm seferlerin ikinci bildiriye kadar durdurulduğunu açıkladı.[36] Swiss International Air Lines 29 Haziran Çarşamba günü İstanbul'a gerçekleştirilecek tüm uçuşların iptal edildiğini belirtti.[37]
Saldırı sonrası Türk Hava Yolları (THY) iç ve dış hatlarda toplam 340 seferini iptal ettiğini açıkladı.[38]
Saldırı sonrası, RTÜK tarafından Türkiye Cumhuriyeti Başbakanlığı'nın talebiyle saldırıya ilişkin yayın yasağı getirildi. Ayrıca, Bakırköy 3. Sulh Ceza Hakimliği, saldırı sonrasında yazılı ve görsel basın, sosyal medya ile internet ortamında faaliyet gösteren medyada, her türlü haber, röportaj ve olay görüntülerine ilişkin yayın yasağı getirilmesine karar verdi.[39][40]
Bilgi Teknolojileri ve İletişim Kurumu (BTK) tarafından yapılan yazılı açıklamada, Atatürk Havalimanı'nda gerçekleştirilen saldırıya ilişkin, kamuoyunda infial uyandırma ve toplumu dehşete düşürmeye yönelik kasıtlı paylaşımlarda bulunanların yasal sorumluluklarının bulunduğu bildirildi.[41]
İntihar saldırısının ardından Twitter, Facebook ve YouTube gibi video ve sosyal paylaşım sitelerine erişim yavaşlatıldı.[42][43]
Takip grubu Turkey Blocks, saldırının ardından Türkiye'ye giren ve çıkan internet trafiğinde geniş ölçekli kısıtlamalar olduğunu açıkladı.[44][45]
Adalet Bakanı Bekir Bozdağ, Türkiye Büyük Millet Meclisi'nde yaptığı ilk resmî açıklamada 10 kişinin hayatını kaybettiğini, 20 civarında yaralı olduğunu belirtti.[48] Saldırı sonrası Atatürk Havalimanı'nda basın açıklaması yapan İstanbul Valisi Vasip Şahin, 28 kişinin hayatını kaybettiğini ve 60'tan fazla yaralı olduğunu ifade etti.[49] Saldırının ardından Ankara'dan Atatürk Havalimanı'na gelen Başbakan Binali Yıldırım ölü sayısını 36, yaralı sayısının ise 147'ye yükseldiği açıkladı.[50]
29 Haziran 2016 tarihi itibarıyla hayatını kaybedenlerin sayısı 42, yaralananların sayısı ise 238 olarak güncellendi.[51] İstanbul Valiliğiden yapılan yazılı açıklamada; kimliği tespit edilen 37 kişiden 10’unun yabancı uyruklu, 3’ünün ise çifte vatandaş olduğu belirtildi. Bunun yanında, hastanelerde yaralı olarak bulunan 239 kişiden 109’unun taburcu edildiği, 130 kişinin tedavilerine devam edildiği ifade edildi.[3]
30 Haziran 2016 tarihinde yapılan açıklamada ölü sayısının 44'e yükseldiği duyuruldu.[52] 2 Temmuz günü bir kişinin daha ölmesiyle ölü sayısı 45'e yükseldi.[6] Saldırganlarla birlikte toplam ölü sayısı ise 48'di.[53]
Amerikan haber ajansı Associated Press saldırının sorumluluğunu Irak ve Şam İslam Devleti (IŞİD)'in üstlendiğini açıkladı.[5] Türkiye Başbakanı Binali Yıldırım yaptığı basın açıklamasında; ""Güvenlik güçlerimizin yaptığı tespitler terör eyleminin DAEŞ örgütünce gerçekleştirildiğini işaret etmektedir. İbareler DAEŞ’i işaret etmekle beraber çalışmalar sürdürülmektedir."" ifadelerine yer verdi.[4]
30 Haziran 2016'da, intihar saldırısını gerçekleştiren üç canlı bomba saldırganından birinin Dağıstan asıllı Rus vatandaşı, birinin Kırgız, diğerinin ise Özbek uyruklu olduğu açıklandı.[54] 1 Temmuz 2016'da, canlı bomba eylemini gerçekleştiren 3 saldırgandan 2'sinin Rakim Bulgarov ile Vadim Osmanov olduğu tespit edildi. Diğer saldırganın kimliğini belirlemeye yönelik çalışmaların sürdüğü belirtildi.[55]
Saldırının planlayıcısının IŞİD'in İstanbul sorumlusu olduğu iddia edilen Çeçenistan uyruklu Ahmet Çatayev olduğu kaydedildi.[56]
1 Temmuz 2016'da, bir açılışta saldırı ile ilgili açıklama yapan Cumhurbaşkanı Erdoğan, “Büyük ihtimalle DAEŞ olduğu ortada. Bunlar İslam adına böyle bir şeyi yaptıklarını söylüyorlar. Bunların İslam’la falan alakası yok, bunların yeri cehennemdir..."" ifadelerini kullandı.[57]
Sabah gazetesi, saldırganların IŞİD'in Rakka'dan gelen 3 saldırı timinden biri olduğunu iddia etti ve saldırganların 25 Mayıs 2016'da Türkiye giriş yaptığını ve Aksaray ilçesinde ev kiraladıklarını belirtti.[58]
Bombalı intihar saldırısı ertesinde, Cumhurbaşkanı Erdoğan başkanlığında Cumhurbaşkanlığı Sarayı'nda bir güvenlik zirvesi yapıldı. Toplantıya Başbakan Binali Yıldırım, Genelkurmay Başkanı Orgeneral Hulusi Akar, Başbakan Yardımcısı Numan Kurtulmuş, İçişleri Bakanı Efkan Ala ve Millî Savunma Bakanı Fikri Işık da katıldı.[59]
29 Haziran 2016'da Türk Silahlı Kuvvetleri Türkiye'ye atış hazırlığındaki IŞİD'e ait katyuşa ve havan silahlarından oluşan 15 hedefin T-155 Fırtına obüsleri ve koalisyon uçaklarının hava harekâtı ile imha edildiğini açıkladı. Ayrıca, Irak'ın kuzeyindeki Kandil Dağları'ndaki PKK hedeflerine düzenlenen hava harekâtında 38 PKK'lının öldürüldüğünü, 7'sinin ise yaralandığını açıkladı.[60]
Saldırının ardından Atatürk Havalimanı dış hatlar terminalinin giriş kısmına güvenlik tedbirleri kapsamında beton bariyerler yerleştirildi.[61]
Saldırı sonrasında CIA direktörü John O. Brennan, saldırının IŞİD terör saldırılarının emarelerini taşıdığını açıkladı.[62]
Havalimanı saldırısı sonrasında Bakırköy Cumhuriyet Başsavcılığı soruşturma başlattı.[63]
30 Haziran 2016'da İstanbul'un Başakşehir, Pendik ve Sultanbeyli ilçelerinde 16 adrese eşzamanlı olarak operasyon düzenlendi. Terörle mücadele ekipleri tarafından gerçekleştirilen operasyonda 3'ü yabancı 13 kişi gözaltına alındı.[64]
3 Temmuz 2016'da, Bakırköy 3. Sulh Ceza Hakimliği, gözaltına alınan 13 kişinin ""silahlı terör örgütüne üye olma"" ve ""tasarlayarak öldürmeye yardım etme"" suçlarından tutuklanmalarına karar verdi.[65]
Saldırıdan bir gün sonra, 29 Haziran 2016 tarihinde Türkiye Hükûmeti tarafından bir günlük ulusal yas ilan edilerek, yurt içi ve yurt dışındaki tüm temsilcilikler ve resmî kurumlarda bayraklar yarıya indirildi.[66][67] Türkiye Cumhuriyeti Cumhurbaşkanı Recep Tayyip Erdoğan da saldırıyla ilgili şu değerlendirmeleri yaptı:
""İstanbul Atatürk Havalimanı'nda meydana gelen terör saldırısını şiddetle kınıyor, bu vahim olayda hayatını kaybeden vatandaşlarımıza Allah'tan rahmet, yakınlarına ve milletimize başsağlığı diliyorum. Mübarek Ramazan ayında meydana gelen bu saldırı, terörün, inanç dahil hiçbir değer gözetmeksizin, kurbanları arasında ayrım yapmaksızın hareket ettiğini göstermiştir. Bu saldırı, terör örgütlerinin, masum sivilleri hedef alan karanlık yüzünü bir kez daha ortaya koymuştur. Bu saldırının, herhangi bir sonuç elde etmeyi değil, sadece ve sadece masum insanların kanı ve acısı üzerinden dünyaya ülkemiz aleyhinde propaganda malzemesi üretmeyi hedeflediği açıktır.""[68]
Saldırı sonrası Türkiye ile dayanışma, saldırıda hayatını kaybedenlerin anısına amacıyla Berlin de bulunan Brandenburg Kapısı, Paris'te bulunan Eyfel Kulesi,[71] Tiflis'in sembollerinden Tiflis Televizyon Kulesi,[72] Bosna Hersek'in en önemli sembollerinden biri olan tarihi Mostar Köprüsü, Kuveyt'in başkentteki Kuveyt Kuleleri, Avustralya'nın Victoria eyaletindeki bazı binalar, Meksika'nın başkenti Meksiko'da bulunan dışişleri bakanlığı binası Türk bayrağı ile aydınlatıldı.[73]
2016 Avrupa Futbol Şampiyonası'nda Portekiz ile Galler arasında oynanan yarı final maçı öncesinde saldırıda hayatını kaybedenler için saygı duruşunda bulunuldu.[74] Azerbaycan'da 2. Lig ekibi Şuşa Karabağ ile Neftçi genç takımları arasında oynanan hazırlık maçında saldırıda hayatını kaybedenler anıldı[75]
"
"Kanlı 1 Mayıs veya 1 Mayıs Katliamı,[1] 1 Mayıs 1977 günü Taksim Meydanı'nda kutlanan İşçi Bayramı'nda 34 kişinin hayatını kaybetmesi ve 136 kişinin de yaralanması ile sonuçlanan olaydır.[3]
Türkiye'de 1 Mayıs İşçi Bayramı, ilk defa 1911 yılında Osmanlı İmparatorluğu sınırları içerisinde bulunan Selanik'te kutlanırken İstanbul'daki ilk kutlama 1912 yılında gerçekleştirildi.[4] 1923 yılında 1 Mayıs'ın yasal olarak İşçi Bayramı ilan edilmesinden bir yıl sonra hükûmet, kutlamaların kitlesel olarak gerçekleştirilmesini yasakladı. 1925 yılında çıkarılan Takrir-i Sükûn Kanunu ile de İşçi Bayramı kutlamaları tamamen yasaklandı.[4]
Cumhuriyet döneminde yükselişe geçen işçi hareketi tarafından uzun yıllar kutlanamayan 1 Mayıs, ilk defa 1976 yılında Devrimci İşçi Sendikaları Konfederasyonu (DİSK) öncülüğünde yüz bini aşkın kişinin katılımı ile Taksim Meydanı'nda gerçekleştirildi.[1][4] 1977 yılına gelindiğinde ise Devrimci İşçi Sendikaları Konfederasyonu daha kitlesel bir kutlama için hazırlıklara başladı. Tertip Komitesi ile İstanbul Valiliği ve İstanbul Emniyeti arasında yapılan görüşmeler sonucu iç güvenliği DİSK'in, dışarıdan gelebilecek saldırılara karşı dış güvenliği ise emniyet güçlerinin sağlaması konusunda anlaştılar. Ulaşım kolaylığı ve merkezî konumu nedeniyle kutlama yerinin Taksim Meydanı olması konusunda da anlaşma sağlandı.[5]
Bu süreçte, DİSK'in politikalarına karşı çıkan bazı Maoist gruplar da DİSK'in bu 1 Mayıs kutlamalarına katılmak istediklerini belirtmişlerdi. DİSK ise, kendi disiplinlerini bozacağını ve olay çıkaracağını düşündüğü bu grupların kutlamaya katılmalarını istemedi.[5] Buna karşın söz konusu gruplar zorla da olsa Taksim Meydanı'na gireceklerini ilan ettiler. Bu koşullarda, 1 Mayıs öncesi dönemin gazetelerinin bazılarında 1 Mayıs'ta olayların çıkacağı, insanların ölebileceği yönünde köşe yazıları yayımlandı.[5]
1 Mayıs 1977 günü İşçi Bayramı'nı kutlamak üzere çeşitli illerden İstanbul'a gelenler ile birlikte yüz binlerce kişi Taksim Meydanı'ndaki kutlamalara katıldı.[6] Katılımın yüksek olması sebebiyle kortejlerin alana girmesi uzun sürdü, konuşmalar da uzadı.
Saat 19.00 sularında dönemin DİSK genel başkanı Kemal Türkler konuşmasının sonuna geldiğinde Saraçhane tarafından Taksim Meydanı'na doğru yürüyüşün sonunda Sular İdaresi arkasına kadar gelen Maocu gruplar, kordon oluşturmuş DİSK güvenlik görevlileriyle çatışmaya girerek ateş açmaya başladılar. Bunun ardından tüm Taksim Meydanı'nı saran silah sesleri duyulmaya başladı. Gerek DİSK gerekse kutlamaya katılan çeşitli kuruluşlardan Sular İdaresi binasının üstünden ve Intercontinental Oteli'nin (bugün The Marmara Oteli) üst katlarından ateş açıldığı iddialarında bulunuldu.[2][5] Taksim Meydanı'nı dolduran kalabalık panik hâlinde kaçmaya çalışırken polis de ses bombaları ve panzerlerle kalabalığa müdahale etmeye başladı.
Meydandan kaçmak için Kazancı Yokuşu'na yönelen büyük bir kalabalık park edilmiş DİSK üyesi Teknik-İş Sendikasına ait bir kamyonun önünde sıkışınca burada birçok kişi ezildi.[2] Sonuç olarak, 28 kişi ezilme ya da boğulma nedeniyle, 5 kişi silahla vurulma nedeniyle, 1 kişi de panzer altında kalarak toplamda 34 kişi[not 1] yaşamını yitirdi, yaklaşık 130 kişi de yaralandı. DİSK'in yayımladığı listede ise 36 kişinin öldüğü belirtilmişti.[not 2][2][5]
Olay sonrası 470 kişi göz altına alındı fakat hiçbirinin olayla ilgisi kurulamayarak serbest bırakıldılar. Tertip komitesi, bazı sendika ve sol gruplardan 98 kişi hakkındaki yargılamalar 14 yıl boyunca sürdü. Bu yargılamalardan kimse ceza almadı. Emniyet veya devlet yetkililerinden herhangi birinin yargılanmadığı dava zaman aşımına uğrayarak düştü. Bunun üzerine dava, Avrupa İnsan Hakları Mahkemesi'ne taşındı.[7] Bugüne kadar ateşi kimlerin açtığı tam olarak belirlenememiş ve olay aydınlatılamamıştır.[7]
"
"



Kobani Olayları veya 6-7 Ekim Olayları, IŞİD'in Kobani'yi kuşatmasına karşılık YPG militanlarının Türkiye sınırları üzerinden silah nakli yapmasına izin vermeyen 62. Türkiye Hükûmeti'ne tepki olarak HDP Merkez Yürütme Kurulu'nun 6 Ekim'de[netleştirme gerekli] aldığı kararla ve sokağa çıkma çağrısıyla başlayan protesto eylemleri ve silahlı çatışmalar bütünü.[3][4] Silahlı çatışmalar, YDG-H üyelerinin öncülüğünde başlatıldı ve daha sonra HÜDA-PAR taraftarlarının ve ülkücülerin de çatışmalara katılımıyla ve ardından polis güçlerinin müdahaleleriyle büyüdü. Olaylar sırasında güneydoğu Anadolu'da Türk güvenlik güçleri ile PKK militanları arasında meydana gelen ve can kayıplarıyla sonuçlanan çatışmalar da gerginliğin tırmanmasına katkıda bulundu.
Çıkan olaylarda göstericilerin bir kısmının sivil halka saldırılar gerçekleştirmesi[5][6] ve birçok kamu binasının yanında ev, işyerleri ve taşıtların yakılması[7] nedeniyle pek çok ilde sokağa çıkma yasağı ilan edildi. 10 Ekim[netleştirme gerekli] itibarıyla 35 kişi gösteriler sırasında öldü.[8] İnsan Hakları Derneği'nin raporuna göre 7-12 Ekim 2014 tarihleri arasında Kobani eylemlerinde ülke genelinde 46 kişi öldü, 682 kişi yaralandı ve 323 kişi tutuklandı.[9] Anadolu Ajansı'nın verilerine göre de 1113 bina hasar gördü.[10] Olaylarda öldürülen kişilerin arasında 16 yaşındaki bir lise öğrencisi olan Yasin Börü de bulunuyordu.[11]
Suriye İç Savaşı'nın sıçradığı şehirlerden biri olan Kobani şehri ve çevresi, cihatçı örgüt IŞİD (Irak Şam İslâm Devleti) tarafından 13 Eylül'de saldırıya uğramaya başladı.[12] Ancak YPG, her geçen gün geri çekildi. YPG'ye destek verilmediği takdirde Kobani kentinin IŞİD tarafından ele geçirileceğinin anlaşılması üzerine 27 Eylül'de HDP Eşbaşkanı Selahattin Demirtaş ve 4 Ekim'de PYD lideri Salih Müslim, Ankara hükûmetinden diğer Kürt kantonlarındaki silahların Kobani'ye Türkiye toprakları üzerinden aktarılması için koridor açmasını talep etti.[13][14]
Kobani Kuşatması sürerken 29 Eylül'de HDP, EMEP, ÖDP, Halkevleri ve Emekçi Hareket Partisi'nin (EHP) katılımıyla Taksim'de;[15] HDP, DBP ve YDG-H'nin katılımıyla da Diyarbakır'da gösteri yürüyüşü düzenlendi. Diyarbakır'daki protestocular, yürüyüş sonrası otobüslerle Kobani halkına destek vermek üzere Suruç sınıra hareket etti.[16]
Eylül ayı boyunca Kobani halkı Türkiye sınırına geçerek iltica etti. Başbakan Yardımcısı Numan Kurtulmuş'un açıkladığına göre 60 bin,[17] diğer kaynaklara göre ve birkaç gün içinde 100 bin[18] veya 150 bin[19] Kobanili Suruç üzerinden Türkiye'ye giriş yaptı. Ancak 30 Eylül'de CHP'nin yayınladığı Kobani Raporu'nda mülteci sayısıyla ilgili ""Heyetimiz yüz binler değil, bu bölgelerde on binleri dahi görmemiştir. Her iki noktada sadece yüzlerle ifade edilebilecek insan bir arada görülmüştür. (...) Kobanili yetkililer ise ilk gün Türkiye'ye 50-60 bin kişinin panikten geçmiş olabileceğini, daha sonra moral bozukluğun atılmasıyla bu sayının en az yarısının geri gelmiş olduğunu, Türk hükûmeti ve medyanın geri dönüşleri izlemediğini ve yayınlamadığını ileri sürmüştür."" denildi.[20]
24 Eylül'de Şırnak'ın Cizre ilçesinde YDG-H taraftarları bir parkı işgal ederek parktaki Atatürk Heykeli'ni ateşe verdi. Çevre yolunda toplanan YDG-H'liler ise bir köprüye lastik yakarak barikat kurdu. Göstericiler polise havai fişekler, ses bombaları ve taşla saldırdı.[21]
26 Eylül'de Şanlıurfa'nın Ceylanpınar ilçesinde, IŞİD'in Kobani'deki saldırılarını protesto edeceklerini söyleyerek toplanan çoğunluğu çocuklardan oluşan grubun, uyarılara karşın dağılmayıp polise taş ve havai fişek atmasıyla olay çıktı. Polis gruba biber gazı ve basınçlı suyla müdahale ederken, olaylarda 2 itfaiye eri yaralandı.[22]
30 Eylül'de yine Cizre'de IŞİD'in Kobani'ye yönelik saldırılarını protesto eden YDG-H üyeleri polisle çatıştı; göstericiler polise taş, ses bombası, havai fişek ve molotofkokteylleri ile saldırdı, polis ise basınçlı su ve gaz bombaları ile karşılık verdi. Ayrıca YDG-H tarafından yollar kapatıldı, barikatlar kuruldu ve yollardan geçen araçlara kimlik kontrolü yapıldı.[23]
1 Ekim'de Cizre'de HDP, KESK, DİSK ve diğer sivil toplum kuruluşlarının öncülüğünde yazılı pankartlarla gösteri yürüyüşü gerçekleştirildi. Grup, yürüyüşün ardından olaysızca dağıldı.[24]
2 Ekim'de ise DBP'nin çağrısıyla Diyarbakır esnafı, koridor açılmamasını protesto etmek için kepenk kapattı, belediye çöpleri toplamadı. DBP'li Kayapınar Belediye Başkanı Mehmet Ali Aydın öncülüğünde gösteri yürüyüşü düzenlendi ve AK Parti Kayapınar İlçe Başkanlığı'na yürünmek istendi ancak polis izin vermedi. Bu grubun dağılmasının ardından ara sokaklara kaçan YDG-H taraftarları, çöp konteynerlerini caddeye dökerek yola barikat kurup lastik yaktı.[25][26]
3 Ekim'de Diyarbakır'da HDP ve DBP tarafından düzenlenen basın toplantısında, Kobanililere destek olmak amacıyla sınırın geçerek Kurban Bayramı'nın Kobani kentinde geçirileceği açıklandı.[27]
5 Ekim'de Cizre'de halk sokaklara döküldü. Halk havai fişeklerle, ışık kapatma, tencere çalma ve korna çalma şeklinde gürültü eylemleriyle Kobani'nin kuşatılmasını protesto etti.[28]
Ağırlıklı olarak Türkiye Kürtlerinden oluşan eylemciler, ""Suriye'nin kuzeyindeki diğer bölgeler ve Kürdistan Bölgesel Yönetimi üzerinden gelecek askerî yardımın ulaşması için Türkiye toprakları üzerinden Kobani'ye doğru bir koridorun açılmasını, Türkiye'nin IŞİD'e verdiği (iddia edilen) desteğin kesilmesini, Türk ordusunun Kobani'ye kara harekâtı yapmamasını"" talep ediyorlardı.[1]
6 Ekim gününe dek küçük çaplı bir şekilde devam eden gösteri yürüyüşleri ve protestolar, 6 Ekim günü şiddetlendi ve zamanla silahlı çatışmalara dönüştü.
Halkların Demokratik Partisi Merkez Yürütme Kurulu'ndan 6 Ekim akşamı ""acil çağrı"" notuyla paylaşılan mesajda ""Kobane'de durum son derece kritiktir. IŞİD saldırılarını ve AK Parti iktidarının Kobane'ye ambargo tutumunu protesto etmek üzere halklarımızı sokağa çıkmaya ve sokağa çıkmış olanlara destek vermeye çağırıyoruz"" denildi.[4] Bu çağrının ardından gösteri yürüyüşleri yapılmaya başlandı.
6 Ekim günü PKK Yürütme Konseyi Üyesi Murat Karayılan, Fırat Haber Ajansı'na yaptığı açıklamada Türkiye'nin Ankara'yı ziyaret eden PYD lideri Salih Müslim'e ‘koridor açma sözü' verdiğini ama bu sözü tutmadığını söyledi.[29]
Bingöl'de BDP öncülüğünde gece yarısında BDP il binası önünde toplanan bir grup slogan atarak AK Parti il binası önüne kadar yürüdü ve burada oturma eylemi yaptı. Oturma eylemi sonrasında tekrar slogan atan grup BDP il binası önüne geldi. Burada gruptan bazıları polise taş attı. Polis ise herhangi bir müdahalede bulunmadı. Saat 1'e kadar süren eylem sonrası grup sessizce dağıldı.[30]
Erzurum'un Yakutiye ilçesinde toplanan 30 kişilik bir gösterici grubu, protestolar sırasında evlere, yoldan geçen otobüslere ve dükkânlara taş atarak camlarını kırdı. Evleri hasar gören ve saldırıya uğrayanlar taş, satır ve sopa ve pompalı tüfekle göstericilere karşılık verdi. Polis, taraflara biber gazıyla müdahale etti. Pompalı tüfek ateş açılması sırasında 3 kişi yaralandı.[31]
Hınıs'ta bazı okul, market, banka şubeleri, araç, MOBESE sistemleri ile iş yerlerine molotofkokteyli attığı ve zarar verdiği gerekçesiyle 12 kişi tutuklandı.[32]
Bağcılar'da bir grup YDG-H'li, yoldan geçen halk otobüsünü taşladı. Gruba, bölgede önlem alan çevik kuvvet ekipleri dağılmaları yönünde uyarıda bulundu. Bu sırada gruptan polisin bulunduğu alana ateş açılması sonucu, bir çevik kuvvet polisi ayağından yaralandı.
Mardin'in Dargeçit, Derik, Kızıltepe, Nusaybin, Mazıdağı, Ömerli, Savur ilçelerinde gündüz sivil halkın katılımıyla gösteri yürüyüşleri düzenlendi. Ancak akşama doğru YDG-H taraftarlarının taşlı ve sopalı saldırılarda bulunmasıyla protestolar, çatışmaya dönüştü.
YDG-H'li protestocular, PTT'ye ait araçları ateşe verdi. AK Parti ve HÜDA PAR ilçe başkanlıklarıyla kaymakamlık lojmanı protestocuların hedefi oldu.[33]
Van merkezinde öğle saatlerinde toplanan grubun yürüyüşüne polis izin vermedi. Polis, gözyaşartıcı bomba ve basınçlı su kullanarak göstericileri dağıtmaya çalışırken, göstericiler de taş, molotofkokteyli atarak karşılık verdi. Çatışmalar sırasında birkaç otomobil ve minibüs yakıldı.
Başkale ilçesinde DBP İlçe Başkanlığı'nda toplanan 500 kişilik grup, AK Parti İlçe Başkanlığı'na yürüdü. Gruptaki YDG-H'liler parti binasını taşladı. Çarşı merkezinde bulunan Atatürk Heykeli de ateşe verildi. Hakkâri-Van karayoluna da barikat kurup trafiğe kapatan bir başka gruba, polis basınçlı su ve gözyaşartıcı bomba kullanarak müdahale etti. Göstericiler de polise havai fişek ve taşlarla karşılık verdi.
Muradiye ile Erciş ilçesinde de göstericiler, polisi taşlayıp birçok kamu binası, işyeri ve polis araçlarına zarar verdi. Polis, göstericileri dağıtmak için gözyaşartıcı bomba ve basınçlı su kullandı. Muradiye'de 5 polis yaralandı. Erciş'te de sokağa çıkma yasağı ilân edildi.[34]
Bingöl'de Kobani olaylarını basın açıklaması ve yürüyüş yaparak protesto eden 3 bin kişilik DBP'li grup ile HÜDA PAR'lı karşıt grup arasında gerginlik çıktı. Gerginlik, vatandaşların araya girmesi ile sonlandı. Olaylar, yürüyüşe devam eden DBP'li gruba polisin biber gazı ve tazyikli su ile müdahale etmesi ile başladı. Polisin daha sonra geri çekilmesi ile de çatışma HÜDA PAR ve DBP'li grup arasında başladı. Olaylarda çok sayıda esnafın camı kırıldı ve birkaç kişi de yaralandı.[35]
Bursa'da 2 okulda terör örgütü yandaşlarının saldırıları nedeniyle hasar meydana geldi.[36]
Süregelen protestoların silahlı çatışmalara dönüşmesi üzere Diyarbakır Valiliği sokağa çıkma yasağı ilân etti ve okullar tatil edildi.[37]
Kentin her mahallesine yayılan çatışmalarda 5 HÜDA-Par'lı, 3 YDG-H'li öldü. Kentin birçok noktasında araçlar ateşe verilip yollara barikatlar kuruldu. 3 banka ve ATM yağmalandı.[38]
Gaziantep'te bazı mahallelerde protestocular tarafından çöp konteynerleri devrildi, lastiklerle ateş yakıldı. Barak ve Vatan mahallelerinde toplanan ülkücü grup ile karşıt görüşlü kişiler arasında silahlı çatışma çıktı. Birçok noktada bıçak, tabanca ve tüfeklerin de kullanıldığı olaylarda 4 kişi öldürüldü, 1'i polis 20 kişi yaralandı. Çatışmalar boyunca bazı DBP İlçe Başkanlıkları ateşe verildi, bazı iş yeri ve polis araçları zarar gördü.[39]
Iğdır'da Kobani'deki olayları protesto etmek için basın açıklaması yapan grup ile polis arasında arbede çıktı. Arbede sırasında göstericilerin Azeri kökenli vatandaşların iş yerlerinin camlarına zarar vermesi üzerine polise destek veren Azeri kökenli vatandaşlar ile göstericiler arasında taşlı sopalı kavga çıktı. Jandarmanın bastırdığı olayda birçok iş yerinin camı kırılırken her iki gruptan da 15 kişi yaralandı.[40][41]
Esenyurt'ta Ülkücüler ile YDG-H'liler arasında silahlı çatışmalar yaşandı. Gün boyu süren çatışmaların ardından akşam saatlerinde ellerinde sopalar ve kesici aletlerle bir araya gelen ve ülkücü oldukları belirtilen bir grup HDP Kıraç ilçe binasını ateşe vermek istedi.[42] İkindi saatlerinde ise Esenyurt'un Fatih Mahallesi'nde bulunan bir market önce yakıldı, daha sonra mahalleli tarafından yağmalandı.[43]
Sultangazi'de protestocular yürüyüş düzenledi. Ancak bu gruba tepki gösteren yaklaşık 3 bin kişilik karşıt görüşlüler gruba saldırdı. Bunun üzerine protestocu grup HDP Sultangazi İlçe Başkanlığı'na sığındı. Diğer grup ise parti binasını kuşattı.[44]
İzmir'in merkez ilçesinde, IŞİD saldırılarını protesto etmek için 17.00 sıralarında Konak Meydanı'nda bir araya gelen yaklaşık 500 kişilik grup oturma eylemi yaptı ve sloganlar attı. Gruptan bazıları, dağılma sırasında polisle çatıştı. Eylemcilerden biri gözaltına alınmamak için ensesine bıçak dayadı, bu kişiyi etkisiz hâle getirmek isteyen polislerden birinin tabancasını ise bir başkası alıp kaçtı.[45]
Çatışmalar, diğer ilçelere de yayıldı. Karabağlar, Bayraklı, Narlıdere ve Bornova ilçelerinde polis müdahalede bulundu. Toplam 26 kişi gözaltına alındı.[46]
YDG-H'li protestocular Mardin'in Dargeçit ilçesindeki Adalet ve Kalkınma Partisi ve HÜDA PAR ilçe başkanlıkları ile kaymakamlık lojmanını hedef aldı.[33] Eylemlerin sürdüğü Mardin'in Dargeçit, Derik, Kızıltepe, Nusaybin, Mazıdağı, Ömerli, Savur ilçeleri ile Van'ın Erciş ve Siirt'in Kurtalan ilçelerinde ikinci bir emre kadar sokağa çıkma yasağı ilan edildi.[33]
Merkez Akdeniz ilçesinde IŞİD saldırılarını protesto amacıyla Forum AVM önüne kadar yürüyüş düzenledi. Burada basın açıklaması ve ardından oturma eylemi yapan kalabalık, daha sonra aynı güzergahtan başlangıç noktasına geri dönerek eylemi sonlandırdı. Ancak kalabalık arasından bazı kişiler, dağılım sırasında mahalle aralarında park hâlindeki araç ve iş yerlerine zarar verince polis müdahale etti. Çevik kuvvet ekiplerinin müdahale ettiği kalabalıktan 31 kişi gözaltına alındı.[47]
Muş'ta bir grup YDG-H'li, yürüyüş yapmalarına izin vermeyen polisi taşladı. Polisler, gruba tazyikli su ve biber gazı ile müdahale etti. Gece yarısına doğru bir araya gelen göstericiler, caddelere barikat kurdu ve lastik yaktı, cadde üzerinde bulunan bir mağazayı da ateşe verdi. Olaylar sırasında kafasına gaz fişeği isabet eden bir genç öldü.[48][49]
Muş'un Varto ilçesinde de çatışmalar sebebiyle sokağa çıkma yasağı ilân edildi.
Kurtalan ilçesindeki Kobani eyleminde YDG-H ile HÜDA-PAR taraftarları arasında çıkan silahlı çatışmada 2 kişi ölürken 7 kişi ağır yaralandı.[50]
Şanlıurfa'nın Ceylanpınar ilçesinde göstericiler akşam saatlerinde lastik yaktı ve çöp konteynerleri ile yolları kapattı. Polis göstericilere biber gazı ve tazyikli su ile müdahale ederken, göstericiler polise taşlar ve molotofkokteyli ile karşılık verdi.[51]
Almanya'nın Stuttgart, Nürnberg, Essen, Frankfurt, Mannheim ve Hagen kentlerinde, İsviçre'nin Bern kentinde, Fransa'nın Paris ve Strazburg kentlerinde ve Avusturya'nın başkenti Viyana'da eylemler yapıldı.
Başbakan Ahmet Davutoğlu, 8 Ekim'de ""Bir siyasi partinin son derece antidemokratik ve halkın canına malına kastederek çağrı yapması demokrasiye aykırıdır."" şeklinde açıklama yaparak HDP'yi eleştirdi. Ayrıca ""Kobani'deki Kürtlere yapılan zulmü protesto etmek için Türkiye'deki Kürtlere zulüm yapmak hangi mantığa sığar?"" diyerek protestoların silahlı çalışmalara ve vandalizme dönüşmesini eleştirmiştir.[52]
Esenyurt'ta süren silahlı çatışmalarda akşam saatlerinde bir genç, kalabalık bir grup tarafından gösterilere katıldığı gerekçesiyle üzerindeki kıyafetler çıkartılıp feci şekilde dövüldü, defalarca bıçaklanarak ağır şekilde yaralandı.[53]
İzmir'in Karabağlar ilçesinde içerisinde alışveriş yapanların bulunduğu bir süpermarket atılan molotofkokteyli ile ateşe verildi.[54]
Batman'da süren çatışmalarda 20 ATM yakıldı, 3 milyon lira çalındı. Tren seferleri durduruldu.[55]
Tarsus'ta aralarında kadın ve çocukların da bulunduğu 300 kişilik protestocu sloganlar eşliğinde polisi taş yağmuruna tutup, molotofkokteyli ile saldırdı. 2 polis yaralandı. Ayrıca Adana-Mersin arasında sefer yapan yolcu trenlerinin taşlanması nedeniyle tren seferleri karşılıklı olarak durduruldu.[56][57]
Bingöl'de IŞİD karşıtı gösteriler sırasında zarar gören işyerlerinde incelemede bulunan Bingöl Emniyet Müdürü ağır yaralandı, iki polis memuru ise silahlı kişilerce vurularak öldürüldü. Zanlılardan 4'ü daha sonra JÖH ile girdikleri çatışmada öldürüldü.[58]
Cizre'de Abdullah Öcalan'ın Suriye'den çıkarılışının 16. yıldönümü olan 9 Ekim'i ve IŞİD'in Kobani'ye yönelik saldırılarını protesto eden Hükûmet Konağı'na doğru grup yürümek istedi. Polis, gruba plastik mermi ve gaz bombaları ile müdahale etti. Ara sokaklara kaçan YDG-H'liler polise taş ve molotofkokteylleri ile saldırdı. Yol üzerinde bulunan birçok Mobese kamerası kullanılamaz hâle getirildi.[59]
PKK'nın üst düzey elebaşlarından Murat Karayılan, 23 Eylül 2014 tarihinde yaptığı açıklamada, IŞİD'in Kobani'ye düzenlediği saldırı ile Çözüm Süreci'nin bittiğini ancak son sözü Öcalan'ın söyleyeceğini dile getirdi.[60] 7 Ekim 2014'te Öcalan kardeşi Mehmet Öcalan ile ilettiği mesajda ""Çözüm için 15 Ekim'e kadar biz bekleriz"" dedi.[61]
Ekim 2015'te Ankara Cumhuriyet Başsavcılığı Anayasal Düzene Karşı İşlenen Suçlar Bürosu, protestolar nedeniyle Halkların Demokratik Partisi Merkez Yürütme Kurulu üyeleri hakkında soruşturma başlattı.[62]
"
"2016 Diyarbakır saldırısı ya da Çınar saldırısı,[3] 13 Ocak 2016 tarihinde Türkiye'nin Diyarbakır ilinin Çınar ilçesinde PKK tarafından Çınar İlçe Emniyet Müdürlüğü'ne bombalı araç, roketatar ve uzun namlulu silahlarla gerçekleştirilen saldırı.[4][5] Emniyet Müdürlüğü binası içerisinde polis lojmanları da bulunuyordu. Binada ağır hasar oluştu. Diyarbakır Valiliği'nin yaptığı ilk açıklamaya göre 5 kişi öldü, 39 kişi yaralandı.[6] BBC'nin geçtiği habere göre enkaza dönen hizmet binası içerisinde hayatını kaybedenler arasında bir çocuk ve bir kadınının da olduğu belirtildi.[2] Olay sonrasında PKK ile Türk emniyet güçleri arasında çıkan çatışmada 8 PKK'lı öldürüldü.[7] Daha sonradan bir kişinin daha cansız bedeni bulundu.[1]
Saldırı sonrası hayatını kaybedenlerden biri 4 yaşındaki Mevlüde İrem Çiftçi,[8] ikisi ise kardeş olan 5 yaşındaki Sadık Efe Açıkgöz ve 1 yaşındaki Ecrin Açıkgöz adlı çocuklardı. Diğer ikisi enkaz altından cansız bedenleri ile çıkarılırken, Ecrin Açıkgöz ise yaralı olarak götürüldüğü Dicle Üniversitesi Tıp Fakültesi Hastanesi'nde öldü.[1]
Haziran 2015'teki genel seçimlerin ardından PKK, sık sık yol kesip araç yakma ve şantiye basarak kamu malına zarar vermeye başladı. IŞİD'in gerçekleştirdiği Suruç patlaması sonrasında PKK aynı gün Adıyaman'da askerî birliğe, Şanlıurfa'da 22 Temmuz 2015 tarihinde de iki polis memuruna saldırdı. 2013 yılında başlayan ""çözüm süreci"" fiilen bitti. Polislere ve askerlere saldırısı sonrasında Türk hükûmeti, 2013 yılından beri ilk defa Kuzey Irak'a hava harekâtı düzenledi ve PKK kampları ile IŞİD hedefleri bombalandı. Türkiye'de PKK, IŞİD ve DHKP-C'ye karşı yapılan operasyonlarda 590 kişi gözaltına alındı.[9][10][11]
PKK'lılar önce Çınar İlçe Emniyet Müdürlüğü'nü binasının önünde bomba yüklü araba infilak ettirdi. Bomba yüklü aracın patlaması ile binada yangın çıkan binada polis lojmanı da vardı. Ardından uzun namlulu silahlar ve roketatarlar ile bina ateş altına tutuldu. Saldırı sonrası binada ağır hasar oluştu ve polis lojmanındaki 2 polis yakını öldü. İhlas Haber Ajansı'nın geçtiği bültene göre enkazdan çıkarılan cansız bedenler arasında bir bebek ve bir kadın olduğu söylendi. Bebeğin yanarak öldüğü belirtildi.[7] Patlama itibarıyla binanın ön yüzündeki duvarların tamamı ve merdivenler yıkıldı.[12] 6 polis, 8 polis yakını olmak üzere 14 kişi saldırı sonucu yaralandı. Bombalı arabanın patlaması ile emniyet binasının yakınında bulunan iki katlı evde çöktü. İki katlı müstakil evin çökmesi ile Lokman Açıkgöz ile çocukları Sadık Efe Açıkgöz ve Ecrin Açıkgöz olmak üzere 3 kişi öldü. Bina enkazından 5 kişide Afet ve Acil Durum Yönetimi Başkanlığı'na bağlı ekipler tarafından yaralı olarak çıkarıldı. Emniyet binası yakınındaki evlerde yaşayan 20 kişi de yaralandı. Silahlı saldırı sonrası emniyet görevlileri karşılık verdi ve çatışma çıktı. Çatışma yaklaşık 40 dakika sürdü.[5] Çatışma sonrasında 8 PKK mensubu öldüğü belirtildi.[7] Saldırı itibarıyla bölgeye Diyarbakır'dan polis, itfaiye, asker ve AFAD ekipleri yönlendirildi. İtfaiye ekibi tarafından çıkan yangın söndürüldü. Yaralılar Askeri Hastane, Devlet Hastanesi ve Dicle Üniversitesi Tıp Fakültesi Hastanesi’ne ambulanslarla götürüldü.[6]
Saldırı sonrası güvenlik güçlerinin başlatmış ve düzenlenen operasyonda 8 PKK mensubunun öldüğü belirtilmiştir. Operasyon kapsamında ilçe abluka altına alınmış ve bölgede operasyonlar başlatılmıştır.[13] Arabanın patlaması sırasında emniyet binasının bulunduğu cadde ve alt ile üst sokaklardaki evlerin ve iş yerlerinin camları parçalandı. Kaçan saldırganlar, Demokratik Bölgeler Partisi'nin ilçe binasını da ateşe verdi ve büyük bir kısmı binanın yandı. Bölgenin etrafı güvenlik şeridi ile çevrildi ve AFAD ekipleri arama ve kurtarma çalışmalarına devam etti.[14] Arama kurtarma çalışmaları sonrası lojmanlarda 1 kişinin daha cansız bedenine ulaşıldı. Hayatını kaybeden sayısı 6 oldu.[1] Diyarbakır Valiliği, çevrede oluşan hasarın tespiti için bir ekip yolladı.[15]
Çınar İlçe Emniyet Müdürlüğü Hizmet Binası ise patlama nedeniyle büyük hasar aldı ve kullanılamayacak olduğundan Çınar İlçe Emniyet Müdürlüğü başka bir binaya taşındı.[16] Oluşan tedirginlikten dolayı bölgeye yakın Mehmet Akif Ersoy İlkokulu, Zübeyde Hanım Anaokulu ve İmam Hatip Lisesi'nde eğitim 14 Ocak günü yapılamadı. Okullarda patlama nedeniyle hasar oluştu.[15] Patlama nedeniyle dört okul kullanılamaz hale geldi. Öğrencilerin geçici olarak başka okula nakledilmeleri kararı alındı.[16]
Diyarbakır Cumhuriyet Başsavcılığı, Diyarbakır Büyükşehir Belediyesi İtfaiye Dairesi Başkanlığı Çınar İtfaiye Amirliği görevlileri ve ilgilileri hakkında saldırı sırasında yangına ""vaktinde ve gereğince müdahale etmediği"" için soruşturma başlattı.[17]
Saldırı sonrası kayıpların isimleri ve kimlikleri netleştirilmeye çalışıldı. Polis lojmanları arasındaki enkazda 28 yaşındaki Polis Memuru Mehmet Şenol Çiftçi ve kızı 4 yaşındaki Mevlüde İrem Çiftçi'nin cansız bedenleri bulundu. Polis Memuru Mehmet Şenol Çiftçi'nin eşi İpek Çiftçi'nin ise enkazdan ağır yaralı olarak çıkarıldığı ve hastanede hayati tehlikeyi atlattığı söylendi. Polis Memuru Mehmet Şenol Çiftçi'nin 6 sene önce polis memurluğu görevine başladığı söylendi.[8] Polis eşi olan Esra Köse Başaran'ın da saldırı sonrası cansız bedeni enkazda bulundu. Esra Köse Başaran'ın eşi Polis Memuru Cengiz Başaran ile oğulları 2 yaşındaki Yiğit Tuğra Başaran saldırıda yaralandı ve ilk tedavilerinin ardından Ankara'daki GATA'ya sevk edildi.[18]
Bomba yüklü arabanın patlaması ile Çınar İlçe Emniyet Müdürlüğü Hizmet Binası yakınındaki iki katlı müstakil evde çöktü. Evde bulunan Lokman Açıkgöz ve çocukları 5 yaşındaki Sadık Efe Açıkgöz ile 1 yaşındaki Ecrin Açıkgöz öldü. Saldırı sonrası Lokman Açıkgöz[12] ve Sadık Efe Açıkgöz'ün enkazdan cansız bedenleri çıkarılırken Ecrin Açıkgöz ise yaralı olarak Dicle Üniversitesi Tıp Fakültesi Hastanesi'ne götürüldü. Hastanede tüm müdahalelere rağmen kurtarılamadı.[1] Otopsi işlemlerinin tamamlanmasından sonra cenazeleri, Çınar Asri Mezarlığı'na defnedildi.[19]
Saldırı sonrası Twitter üzerinde ""#Çınar"" etiketi açıldı. Halkların Demokratik Partisi (HDP) Eş Genel Başkanı Figen Yüksekdağ'ın Danışmanı Sıtkı Güngör'ün Twitter hesabından saldırısı sonrasında ""bahar erken geldi... cemreler düşüyor sanki #Çınar"" diye paylaşımda bulunuldu. Gelen tepkiler üzerine paylaşım silindi. Sıtkı Güngör, hesabın kendine ait olduğunu ama paylaşımı kendisinin atmadığını iddia etti.[20] Ankara Cumhuriyet Başsavcılığı Anayasal Düzene Karşı İşlenen Suçlar Soruşturma Bürosu, medyada çıkan haberleri ihbar kabul ederek Sıtkı Güngör hakkında ""terör örgütü propagandası yapmak"" suçundan resen soruşturma açtı.[21] İstanbul Cumhuriyet Başsavcılığı tarafından Sıtkı Güngör hakkında İstanbul Emniyet Müdürlüğü’ne ""suç ve suçluyu övme"" suçundan gözaltına alınması ve adliyeye getirilmesi talimatı verildi. Polis talimat üzerine kayıtlı adreslerinde arama yaptı. Adreslerinde bulunamayan Sıtkı Güngör'ü arama çalışmalarının devam ettiği belirtildi.[22] Soruşturma kapsamında gözaltına alınan Sıtkı Güngör, İstanbul Adalet Sarayı'na sevk edildi. Burada bir saat ifadesi alındı. İfade işlemlerinden sonra savcılık tarafından ""terör örgütü propagandası yapmak"" suçundan tutuklanması talebiyle nöbetçi mahkemeye sevk edildi. İstanbul Nöbetçi 3. Sulh Ceza Hakimliği'nde ifade verdi. Sabit ikametgâh adresi bulunmasını gerekçe göstererek adli kontrol şartıyla serbest bırakıldı.[23] Mahkeme, tutuksuz yargılanmasına karar verdi.[24]
Saldırıyı, PKK’nın silahlı kanadı Halk Savunma Güçleri (HPG) üstlendi. Van’da bir villada öldürülen 12 PKK mensubunun ""intikamını aldıklarını"" belirten örgütün açıklamasında, ""Bu eylemde de hedef güvenlik kuvvetleridir. Herhangi bir biçimde sivillerin zarar görmemesine özen gösterilmiştir. Ancak buna rağmen bu eylem nedeniyle sivil insanlarımızın yaşamını yitirmiş olmasından dolayı üzüntümüzü vurgulamak istiyor, yaşamını yitiren sivil insanlarımızın ailelerine başsağlığı diliyoruz"" denildi. Örgüt, saldırı sırasında binada olan 30’dan fazla polisin öldüğünü de iddia etti.[25]
İhlas Haber Ajansı'nın askeri kaynaklara dayandırdığı haberinde saldırının telsiz konuşmalarının bulunduğu belirtildi. PKK mensupları telsiz konuşmalarında ""Çınar halkının bugüne kadar örgüte hiç destek vermediğini, bunu çoktan hak ettikleri ve halka karşı yumuşama eğilimi gösterdikleri takdirde bir daha sözlerini dinletemeyeceklerini"" söyledi. Çınar saldırısının ""en üst seviyeden gelen talimatla planlanarak yapıldığını ve niye özür dilendiğini anlamadıkları"" konuşmalarda yer aldı. PKK mensupları ""özür dilenmesinin örgütün mantığına ters olduğunu ve bu durumun alt kademedeki lider kesiminde çok sıkıntı yarattığını"" konuştu. PKK mensuplarının ""saldırı sonrasında elinize sağlık diyerek birbirlerini tebrik ettikleri"" belirtildi.[26]
14 Ocak günü PKK'nın saldırısını protesto etmek amacıyla Çınar'da Atatürk Bulvarı'nda toplanan ve aralarında AK Parti Çınar İlçe Başkanı Mehmet Ali Arzu'nun bulunduğu grup, Çınar İlçe Emniyet Müdürlüğü'ne kadar yürüdü. AK Parti Çınar İlçe Başkanı Mehmet Ali Arzu, "" Bu alçaklar, dış güçlerin taşeronluğunu yaparak ülkemizi karıştırdıkları gibi ilçemizi de karıştırıyorlar.... Rant üzerinden siyaset yapıyorlar. Bunlara oy veren insanlar bunların arkasından gitmesin. Bunların çocukları Avrupa'da okuyor ancak bizim çocuklarımızın okula gitmemesini istiyorlar. Bu nedenle okulları, hastaneleri, camileri yakıyorlar"" diye açıklamada bulundu. Açıklamanın ardından toplanan grup olaysız bir şekilde dağıldı.[27]
""Çınar Şehitlerini Saygıyla Anıyoruz"" yazılı bez afiş hazırlandı ve yaşamını yitirenlerin fotoğrafları, önünde bombalı saldırının gerçekleştiği Çınar İlçe Emniyet Müdürlüğü'ne asıldı. Polis memuru Mehmet Şenol Çiftçi ve kızı Mevlüde İrem Çiftçi, Lokman Açıkgöz, Ecrin Açıkgöz ve Murat Alper Açıkgöz ile Esra Köse Başalan'ın fotoğrafları yer aldı. Ayrıca afişte 29 Temmuz 2015 tarihinde Çınar'ın Gazi adlı mahallesinde PKK tarafından gerçekleştirilen saldırıda vefat eden sivil vatandaşlar Osman Çaran ile İbrahim Turan'ın ve Polis Memuru Mehmet Uyar'ın fotoğrafları da yer aldı. Hayatını kaybeden sivil Türk vatandaşları, afişte ""sivil şehit"" olarak nitelendirildi.[28]
14 Ocak günü saldırı ile alakası olabileceği düşünülen 2 kişi gözaltına alındı.[15] Diyarbakır Emniyet Müdürlüğü Terörle Mücadele Şube Müdürlüğü'ne olaydan sonra sorgulanmak üzere götürüldü. Sorgulanmalarının tamamlanmasının ardından 17 Ocak günü savcılığa sevk edildi. Savcılıkta da sorgulamaları gerçekleştirildi. İki kişi, ""yangın, su baskını, tahrip, batırma, bombalama ya da nükleer, biyolojik, kimyasal silah kullanarak öldürme"" ve ""silahlı terör örgütüne üye olma"" suçlarından Çınar Sulh Ceza Hakimliği'ne tutuklanmak üzere sevk edildi. Çınar Sulh Ceza Hakimliği'nde de sorgulanan kişiler, tutuklanarak hapishaneye yollandı.[29]
"
"Ortaca Olayları, Muğla'nın Köyceğiz ilçesine bağlı Ortaca beldesinde 5-16 Haziran 1966 tarihleri arasında gerçekleşen Türkmen Alevilere yönelik tecavüz ve silahlı saldırı olayları.[3][4] Sanılanın aksine mezhep çatışması değil, arazi kavgası olduğuna dair yayınlar da vardır.[5]
II. Dünya Savaşı yıllarında vergisini ödemeyen azınlıkları çalıştırmak amacıyla çıkarılan Varlık Vergisi kapsamında Muğla'nın günümüz Dalaman ilçesi sınırları içerisindeki bir ""azınlık kampı"" kurulması planlandı ve inşasına başlandı. Bu bölge, yerleşik durumda olan 11. yüzyılda Anadolu'ya göç eden ""Ağaçeri"" soyundan gelen ve Osmanlı kayıtlarında “Cemat Tahtacıyan” olarak geçen bir topluluk olan[6] Tahtacıların (Türkmen Aleviler) elinde bulunmaktaydı. Göç zamanında bataklık olan bu bölge, Tahtacı Alevileri tarafından kurutulur ve yaşanabilir hale getirilir. Ardından 1960 yılında iktidar partisi, Alevi olan Fevziye Köyü'ne yakın olan bir bölgeyi, yani günümüzdeki adı Güzelyurt olan Kızılyurt Köyü'nü, Nur Cemaati'ne bağlı Sünnilere ve onların ağasına verir.[7][8][9]
1962 yılında Fevziye Köyü'nden bir adam ve eşi odun toplamak amacıyla Kızılyurt yakınlarındaki ormanlık araziye girer. İddiaya göre, bunu gören Kızılyurt Köyü'nden 5 Sünni, ""Alevilerin namusu olmaz"" diyerek bu iki kişinin arkalarından gitmiş, ardından adamı bir ağaca bağlayıp onun gözlerinin önünde eşine tecavüz etmişlerdir.[7] Adam ve eşi köye dönünce durumu anlatır. Bunun üzerine Fevziye halkı, Kızılyurt ağasının mekanını basar.
Bir müddet sonra olaylar büyür ve Kızılyurt'takiler Dalaman Çayı kenarında pamuk toplayan kadın ve çocukları öldürüp hasırlara sararak çaya atarlar ve etraftaki 16 Sünni köyü ile birleşerek sayıları 700-1000 arası olduğu ifade edilen silahlı erkek ""yeşil bayrak"" altında toplanır. (Kaynak yok.) ""Bu topraklar bizimdir, Tahtacılar dağınıza gidin"", ""Bir Tahtacı öldüren cennetliktir"" sloganları ile Ortaca merkezine yürümeye başlarlar. Ardından bu topluluk içinde Alevilerin bulunduğu bir sinemayı basar ve burada 2 kadına tecavüz ederler. Kaçmayı başaran Aleviler kurtulur. Sinema, sahibi ile birlikte yakılır. Daha sonra bu kalabalık grup belediye binasını basarak Ortaca'nın ilk belediye başkanı ve bir Alevi olan Ziya Çavuş'u makamında yakalar ve uzun olan saç ve sakalını keserler. Çavuş, bir kağıda imza attırılarak makamından indirilir ve yerine kendi aralarından bir kişiyi yerleştirirler.[6][7][10]
Dönemi yaşayan bir Alevi olay gününü şu şekilde aktarmaktadır;[11]
Ardından 12 Haziran günü odun toplamaya çıkan Alevi aileye dört kişi saldırır, erkeği ağaca bağlayıp eşine tecavüz ederler. Ertesi gün olayı öğrenen Aleviler Ağanın köyünü basarlar, çatışmada bir Sünni ölür. 16 Haziran'a kadar devam eden çatışma ve baskılar sonucu birçok Alevi Türkmen bölgeyi terk etmek zorunda kalır. Kalanlar ise silahla nöbet tutarak çatışmaların bitmesini bekler.[6][11]
https://www.pirha.net/ortaca-katliami-olarak-bilinen-olayin-gercek-yuzu-dosya-1-video-175143.html/04/06/2019/ 29 Haziran 2019 tarihinde Wayback Machine sitesinde arşivlendi.
https://www.pirha.net/alevi-yurttaslar-evimize-sigindi-ve-silah-sesleri-geliyordu-video-175147.html/05/06/2019/ 29 Haziran 2019 tarihinde Wayback Machine sitesinde arşivlendi.
https://www.pirha.net/ortaca-olaylari-devrimcilerin-mudahalesiyle-sona-erdi-3-video-175179.html/06/06/2019/ 1 Temmuz 2019 tarihinde Wayback Machine sitesinde arşivlendi.
"
"2012 Pınarbaşı saldırısı, 25 Mayıs 2012'de, Türkiye'nin Kayseri iline bağlı Pınarbaşı ilçesindeki Pınarbaşı Emniyet Müdürlüğüne önce silahlı saldırı olarak sonra da intihar saldırısı olarak gerçekleştirilen saldırı. PKK mensupları tarafından gerçekleştirilen saldırıda iki saldırganın yanı sıra biri polis biri ise sivil olmak üzere 4 kişi öldü.
Saldırı sonrasında yapılan soruşturmada elde edilen bilgilere göre araçta bulunan PKK mensubu Cengiz Özek ile Ramazan Yılmaz, Kahramanmaraş'ın Göksun ilçesindeki yol kontrol noktasından itibaren emniyet birimlerince takibe alındı. Kayseri ya da Ankara'daki bir hedefe doğru ilerleyen araçtakiler, takip edildiklerini anladıklarında Kayseri'nin Pınarbaşı ilçesine uzanan yola saptı. Saldırganlar, esas eylem planlarından saparak karşılaştıkları Pınarbaşı Emniyet Müdürlüğüne yönelen ve lojmanların bulunduğu kapıdan içeri girdi. Burada polis memurunun yaptığı dur ihtarına uymayan saldırganlar araç camından polis memuruna silahla ateş açtı, sonrasında ise emniyet müdürlüğü binasına el bombası fırlattı. Emniyet birimleriyle saldırganlar arasında çıkan çatışmada bir polis ile bir saldırgan vurularak öldü. Diğer saldırgan ise araçta bulunan patlayıcıları infilak ettirerek intihar saldırısı gerçekleştirdi. Patlamada diğer saldırgan da ölürken, 17 kişi de yaralandı.[1][2] Saldırıdan yaralı olarak kurtularak tedavisi süren bir kişi ise 14 Haziran'da, tedavi gördüğü Erciyes Üniversitesi Tıp Fakültesi Hastanesi'nde öldü.[3][4]
"
"Emniyet raporlarına göre Türkiye'de en büyük mafyalar listesinde ilk üçe giren Sarallar mafyası ve Şahinler mafyası arasında 2004-2017 yılları arasında birçok çatışma yaşanmıştır. Bu çatışmalara daha sonra İstanbul Bahçelievler Çetesi olarak bilinen Şirinler mafyası Şahinlerden yana taraf olup çatışmalara dahil olmuştur.
4 mafya grubunun 2004'ten 2017'ye kadarki çatışmalarında basında yer alan verilere göre 20 kişi hayatını kaybetti ve 1 kişi felç kaldı. Ölenler arasında, Saralların ilk lideri Hüseyin Saral, Sedat Şahin'in kardeşi Vedat Şahin, 'Şirinler' çetesi lideri Kenan Şirin bulunmaktadır. Sedat Şahin, Alaattin Çakıcı, Erol Evcil ve Haluk Kırcı gibi büyük mafya liderlerinin avukatı olan Atalay Cebesoy da saldırı sonucu hayatını kaybetmiştir.
Kadıköy'de tefecilik yapan Kamber Ocaklı adlı şahıs, Sedat Şahin'den yüklü miktarda borç almıştı. Borçlarını erteleyince Ocaklı, Sedat Şahin tarafından sıkıştırıldı. Bu sıkıştırma üzerine Kamber Ocaklı, Saralların lideri Hüseyin Saral'dan yardım istedi. Hüseyin Saral'ın sağ kolu olan Mehmet Ali Büyüksarıoğlu ileriki yıllarda bu olayla ilgili mahkemede şu açıklamalarda bulundu; ""O yıllarda Kamber Ocaklı'nın Sarallara da borcu vardı. Bizden 4 milyon 200 bin dolar borç almıştı. Borçlarını bir türlü ödeyememesine neden olarak Sedat Şahin'i gösteriyordu. Sedat Şahin'in kendisini sıkıştırması nedeniyle borçlarını ödeyemediğini söylemişti.""[1][not 1]
4 Ekim 2004 tarihinde Sedat Şahin'in sağ kolu ve yakın akrabası da olan Zekeriya Kocaman ile 4 adamı, Sarallardan Mert Altan Sarıyıldız ve birkaçı adamı Kamber Ocaklı'nın işyerinde toplantı gerçekleştirdiler. Toplantıda büyük tartışma yaşanıp olay silahlı çatışmaya döndü. Sarallardan Mert Altan Sarıyıldız, Sedat Şahin'in sağ kolu Zekeriya Kocaman'ı ağır yaraladı ve Kocaman felç kaldı.[2]
Olaydan sonra Sedat Şahin, olayın baş sorumlusunu Saralların lideri Hüseyin Saral'ı gösterip intikam yemini etti. Günümüze kadar sürecek olan da ölümlü çatışmaların başlangıcı başladı.
Şahinlerle yapılan toplantı ölümle sonuçlanıp, Sedat Şahin tarafından olayın faili Hüseyin Saral gösterilince, Hüseyin Saral aynı ay içinde İtalya'ya kaçtı. 29 Ekim 2004'te Hüseyin Saral üzerinde uyuşturucu bulundurmak nedeniyle İtalyan polislerince yakalandı. Bu olay üzerine Şahinlerin, Hüseyin Saral'ın İtalya'da olduğunu tespit etti. Hüseyin Saral 3 ay cezaevinde kaldıktan sonra 26 Ocak 2005 tarihinde serbest bırakıldı. Haberi alan Sedat Şahin ve yakın adamı Dursun Ali ile beraber İtalya'ya gitti. Hüseyin Saral'ın yerini tespit eden Sedat Şahin, 31 Ocak 2005'te Hüseyin Saral'ı bir otoparkta çapraz ateşe tuttu. Hüseyin Saral olay yerinde öldü.[2] Hüseyin Saral'ın yerinin Şahinler tarafından tespit edilmesi ile ilgili 2 teori öne sürülmektedir;
1- Hüseyin Saral'ın İtalya'da polisler tarafından yakalanması nedeniyle yerinin ifşa olduğu ve Sedat Şahin'in böylelikle Hüseyin Saral'ın kaldığı ülkeyi ve yeri tespit ettiğidir.
2-Diğer iddia, o dönem Hüseyin Saral'ın sağ kolu olan Mehmet Ali Büyüksarıalioğlu'nun Hüseyin Saral'a ihanet ettiği iddiasıdır. Yıllar sonra Hüseyin Saral'ın kaldığı yerin bilgisi Büyüksarıalioğlu tarafından Sedat Şahin'e bildirildiği iddia edildi. Öyle ki, olaydan 12 yıl sonra Hüseyin Saral'ın oğlu Hüseyin Mert Saral, babasının ölüm yıldönümünde 31 Ocak 2017'de, babasının ölümüyle ilgili istihbarat sağladığı iddiası nedeniyle babasının eski sağ kolu Mehmet Ali Büyüksarıalioğlu'nu silahla öldürdü.[2]
Hüseyin Saral'ın cenazesi Atatürk havalimanına getirilirken Saral grubu, Hüseyin Saral'ın tabutu üzerinde intikam yeminleri etti. 2005 yılında Sarallar, Yakup Kerem Saral ve Ümit Saral önderliğinde iki tim oluşturdu. İki timin amacı Sedat Şahin ve yakın çevresine saldırılar düzenlemekti. Olaylar esnasında emniyet iki gruba operasyonları düzenledi. Saralların elinde Şahin grubuna mensup isimlerin bulunduğu bir ölüm listesi ele geçirildi. Bu listeden 2 kişi sonradan öldürüldü.[3]
Hüseyin Saral'ın öldürülmesinden sonra, İstanbul emniyeti Sahra Operasyonu adı altında Şahinler mafyasına operasyon düzenledi. Sedat Şahin Ocak 2005'te tutuklandı. 2011'de tahliye oldu.[4]
Olayların şiddeti artmaya devam etti. 25 Mart 2005'te Şahinler mafyası, Hüseyin Saral'ın yakın akrabası Fatih Saral'ı arabasında bıçaklayarak öldürttüler.[3]
22 Eylül 2005'te Şahin'in adamlarından, Uğur Mumcu suikastı sanığı Muzaffer Dağdeviren, Vatan Caddesi'ndeki bir otomobil galerisinde çıkan silahlı çatışmada öldürüldü. Dağdeviren'in cenazesinde Şahin'in adamlarına yönelik saldırı hazırlığı yaptıkları öne sürülen Saral mafyasının liderlerinden Ümit Saral ile birlikte 14 kişi yakalandı.[3]
23 Eylül 2005'te Sarallar, Sedat Şahin'in avukatı Atalay Cebesoy'un bürosuna saldırı yaptı. Cebesoy, vücuduna 5 kurşun isabet etmesi sonucu hayatını kaybetti. Atalay Cebesoy aynı zamanda, Alaattin Çakıcı, Erol Evcil ve Haluk Kırcı'nın da avukatıydı. Aynı gün Sarallar, Beşiktaş'ta Şahinlere ait bir kafeteryaya da silahlı saldırı yaptı. Sedat Şahin'ın 3 adamı ağır yaralandı.[3]
24 Ekim 2005'te Sarallar, ölüm listesinde bulundurttuğu Sedat Şahin'in yakın çevresinden Cüneyt Koçak'ı öldürttü. Cüneyt Koçak sevgilisinin sürdüğü arabada saldırı alıp hayatını kaybetti. Koçak'ın kız arkadaşı ise yaralandı.
Cüneyt Koçak; Sedat Şahin'in silahlı kanadından olup, Hüseyin Saral'ın İtalya'da olduğu istihbaratını Sedat Şahin'e sağlayan biriydi.
Olaydan sonra Saralların liderlerinden Yakup Kerem Saral, Koçak'ın cinayetini kutlamak için adamlarını tebrik ettiği öne sürülerek yakalandı. Ümit Saral'dan sonra Saral mafyasının tepesindeki diğer ikinci önemli isim de yakalanmış oldu.
31 Ekim 2005'te Sarallara ait bir grup, Sedat Şahin'in adamları olduğu iddia edilen Bayrampaşa'daki Yükseliş İletişim adlı işyerine silahlı baskın düzenlendi. İşyeri sahipleri Harun Eryılmaz ve Savaş Ersin hayatını kaybetti. Aynı tarihlerde Sarallar, Ortaköy'de Sedat Şahin'in adamalarının işlettiği Çebi Tıp Merkezine el bombası attı. Bombanın patlamaması üzerine, 10 kişilik Saral grubu, kalaşnikof silahlarla ateş etti. Olayda ölen ve yaralanan olmadı.[5]
31 Ocak 2005'te lider Hüseyin Saral'ın öldürülmesinden sonra Sarallar; Ümit Saral ve Yakup Kerem Saral önderliğinde iki time ayrılmıştı. Tarihler 2006 olduğunda emniyet her iki gruba da operasyonlar düzenliyordu. Yapılan araştırmalar sonrasında, 2005'te Şahinler mafyasına yapılan saldırı emirlerinin arka planda Burhanettin Saral tarafından verildiği tespit edildi. 11 Mart 2006'da Sarallara operasyon yapan emniyet mensupları Burhanettin Saral da dahil olmak üzer Sarallardan 30 kişiyi tutukladı.[6]
2005'te taraflar arasında karşılıklı saldırıların ve 7 ölümün yaşanması üzerine dönemin önemli mafyası Sami Hoştan Sarallar ve Şahinler arasında arabulucu olup taraflar arasında ateşkes antlaşmasına vesile oldu.[7]
Ocak 2011'de CMK 102'den hem Sedat Şahin hem de Saralların önemli isimlerinden Yakup Kerem Saral tahliye oldu. Sedat Şahin 2011'de İstanbul Akmerkez rezidansta bir daire kiraladı. Durumdan haberdar olan site yönetimi toplantı yapıp Sedat Şahin tekrar Sarallarla bir çatışmaya gireceği endişesi nedeniyle, Sedat Şahin'in kira sözleşmesini feshetti.[8]
2013 yılına kadar Sarallar ile 'Şirinler' çetesi arasında akaryakıt kaçakçılığı üzerinden bir ittifak vardı. Şirinler mafyası ittifakı Sarallar mafyasının Ümit Saral koluyla yapmıştı. 2013'te Şirinler ve Sarallar arasında mali konuda anlaşmazlıklar çıkınca Şirinler ve Sarallar ittifakı bozdu. Yol ayrımı sonrası Şirinler mafyası Saralların baş düşmanı Şahinler mafyası ile ittifaka girince Sarallar, Şirinlere karşı bir pozisyona girdi.
Şirinler ile Sarallar arasında 2013-2017 arasında birçok silahlı çatışma yaşandı. Aralarında yaşanan çatışmalarda Şirinler mensubu 7 kişi öldü. Ölenlerden biri Şirinler mafyası lideri Kenan Şirin'dir.[9][10]
2 yıl dışarıda kalan Sedat Şahin'in mahkemesi devam ediyordu. 2013'te mahkeme Sedat Şahin'in Hüseyin Saral'ı ve başka 2 kişiyi öldürmek suçundan müebbet cezaya mahkûm etti.[11] Karar esnasında dışarıda olan Sedat Şahin, karar sonrası firari durumuna girdi.
2006 yılında Sami Hoştan'ın araya girmesi ile Sarallar ve Şahinler mafyası 2014'e kadar ateşkes yapmıştı. Ancak anlaşmaya Saralların lideri Burhanettin Saral uyarken, Saralların ikinci adamı ve bir zamanlar Hüseyin Saral'ın da sağ kolu olan Yakup Kerem Saral antlaşmayı 2014'te bozdu. 2004'ten beri meydana gelen çatışmalar içinde soyadı Şahin olan kimsenin ölmemesi nedeniyle antlaşmanın geçerli olmadığını ileri sürdü.
24 Aralık 2014 tarihinde Vedat şahin ve iki koruması otoparkta silahlı saldırıya uğradı. Vedat Şahin ve bir koruması ölürken, diğer koruma ağır yaralandı.[12] Saldırı emrinin yurtdışında firari olan Yakup Kerem Saral tarafından verildiği tespit edildi.[13]
Vedat Şahin, Sedat Şahin'in kardeşiydi. 90'larda Sedat Şahin yurtdışında kaçak durumdayken Şahinler mafyasını tekrar toplayıp örgütlemişti. Örgütün finans işleriyle uğraşırdı. 2005'te Sarallar tarafından ele geçirilen ölüm listesinde adı geçen biriydi.
Mart 2015'te Sedat Şahin'in oğlu ve amcasının oğlu, Vedat Şahin'in intikamı için operasyon hazırlığı şüphesiyle tutuklandı.[14] Yapılan operasyonlar sonucunda Şahinlerin, Sarallar için 20 kişilik bir ölüm listesi hazırladığı ortaya çıktı.[15]
2013'te ağırlaştırılmış müebbet cezası alan Sedat Şahin, 2 yıllık firari hayatını son erdirip mahkemeye gitti. Ancak hakkında müebbet kararı bulunan Şahin tutuklanmayıp serbest bırakıldı.[16]
26 Mayıs 2016 tarihinde, Sedat Şahin'in kaldığı villa Sarallar tarafından silahlarla tarandı. Sedat Şahin'in kayınvalidesine bir kurşun isabet etmesi sonucu yaralandı.[17]
2016 yılında Sarallar içinde etkili bir konuma gelen Barış Saral; Sedat Şahin'in çekirdek kadrosunun içine M.A.Ş. adında bir muhbir yerleştirdi. Barış Saral tutuklandıktan sonra telefonu incelendiğinde M.A.Ş. ile Barış Saral arasında şu konuşmaların geçtiği tespit edildi;
M.A.Ş.'ın, Sedat Şahin'in yakın adamlarından biri olduğu, üzeri aranmadan Sedat Şahin'in villasına rahatlıkla girip çıkabildiği, Barış Saral'ın, Sedat Şahin'i öldürmesi karşılığında 500 bin dolar vereceği, M.A.Ş.'ın Sedat Şahin'i öldürme şansı elde etmesine rağmen, villadan sağ çıkmama durumundan dolayı tedirgin olduğu telefon konuşmalarında tespit edildi.[18]
Sedat Şahin, emniyet içerisindeki bağlantıları sayesinde saldırıda 550 metre mesafeden dürbünlü tüfekle ateş açanın Abbas Ata, olay sırasında keşif ve gözcülük yapanların ise Köpekçi İbo lakaplı İbrahim Akyıldız ve Yakup Çelik olduğunu öğrendi. 2 Haziran'da Kağıthane'de İbrahim Akyıldız, 9 Ağustos'ta Göktürk'te Abbas Ata, 30 Aralık'ta ise Eyüp'te Yakup Çelik öldürüldü.[19]
Sonradan edinilen bilgilere göre bu üç saldırıyı yapan ekibin içinde, vekil Cemal Enginyurt'un yakın koruması E. T. olduğu öne sürüldü. Sedat Şahin'in yeğeni olduğunu öne süren Mustafa adlı kişi Oda TV yazarı Toygun Atilla'ya gönderdiği e-mailde, E. T.'nin 2019'dan itibaren Sedat Şahin tarafından dışlandığı, artık Sedat Şahin ile bir ilişkisinin olmadığını iddia etti.[20]
E. T., 6 Ağustos 2022'de Latif Şimşek adlı gazetecinin darp edilmesiyle gündeme gelmiştir. Demokrat Parti vekili Cemal Enginyurt, bir televizyon programında gazeteci Latif Şimşek ile bir tartışmaya girdi. Tartışma sonrasında Enginyurt'un koruması E. T., Latif Şimşek'e saldırdı.[20]
31 Ocak 2017'de Hüseyin Saral'ın eski sağ kolu Mehmet Ali Büyüksarıoğlu, Hüseyin Saral'ın oğlu Hüseyin Mert Saral tarafından öldürüldü. Mahkemede cinayeti intikam nedeniyle işlediğini itiraf etmese de, olay yerindeki şahitlere göre; Mert Saral cinayet esnasında ""Benim babamı öldürdün. 12 yıldır bu anı bekliyordum."" dediği tespit edildi.[21]
M. Ali Büyüksarıalioğlu, Hüseyin Saral'ın 12. yıl dönümünde öldürüldü. İddialara göre 2005'te Sedat Şahin ve ekibi Hüseyin Saral'ı öldürmek için İtalya'ya giderken, Hüseyin Saral'a ait istihbaratı Şahinlere sağlayan M. Ali Büyüksarıoğlu olduğu yöndedir.
2017 Eylül ayında Şahinler mafyası lideri Sedat Şahin ile Sarallar mafyası lideri Burhanettin Saral ilk defa mahkeme çatısı altında buluştular. Mahkemeye iki örgütün taraftarlarında da büyük katılım vardı. Mahkeme esnasında Burhanettin Saral ile Sedat Şahin arasında karşılıklı sözlü tartışmalar yaşandı. Taraflar arasındaki kitle de mahkeme salonu dışında yüzlerce kişinin karıştığı büyük bir kavgaya döndü.[22]
"

